وہ ایک خوبصورت باغ تھا <EOS> جس میں تاحدِ نگاہ ہریالی ہی ہریالی تھی <EOS> ایک جانب مختلف پھلوں کے درخت لگے تھے تو دوسری طرف مہکتے ہوئے پھول دعوتِ نظارہ دے رہے تھے <EOS> زید اس باغ کے درمیان کھڑا سوچ رہا تھا کہ وہ یہاں کیسے پہنچا <EOS> اسے ایسا معلوم ہو رہا تھا کہ گویا وہ کسی جنت میں آ گیا ہو <EOS> مختلف پرندوں کی سریلی آوازیں اس کے کانوں میں رس گھول رہی تھیں <EOS> <EOP>کافی دیر وہ وہاں کھڑا نظارے کرتا رہا <EOS> اچانک اسے پیاس محسوس ہوئی <EOS> اس نے پانی کی تلاش میں اِدھر اُدھر نظریں دوڑائیں تو بہت دور اسے ایک تالاب نظر آیا <EOS> وہ تالاب کی طرف بڑھ گیا <EOS> تالاب کے نزدیک پہنچ کر وہ حیران رہ گیا <EOS> تالاب کا پانی اتنا صاف اور شفاف تھا کہ اس کی صاف ستھری تہ تک نظر آ رہی تھی <EOS> <EOP>اس نے تالاب کا پانی پیا تو وہ اتنا شیریں تھا کہ اس نے آج تک ایسا شیریں پانی نہ پیا تھا <EOS> <EOP>پانی پینے کے بعد وہ جیسے ہی مڑا تو اس کے سامنے کہیں سے ایک انتہائی خوبصورت پرندہ آ کر بیٹھ گیا اور اپنی بولی میں کچھ بولنے لگا <EOS> زید کو محسوس ہوا کہ وہ اس پرندے کی بولی سمجھ سکتا ہے <EOS> اس نے سنا کہ وہ پرندہ کہہ رہا ہے:تم کون ہو <EOS> تمہارا تعلق کہاں سے ہے <EOS> تم یہاں کیسے آئے <EOS> <EOP>زید نے جواب دیا:میرا نام زید ہے اور میرا تعلق پاکستان سے ہے <EOS> <EOP>میں نہیں جانتا کہ میں یہاں کیسے آیا <EOS> <EOP>پرندے نے خوشگوار حیرت کے ساتھ کہا:اچھا تم پاکستان سے آئے ہو <EOS> تمہیں معلوم ہے کہ یہ جگہ جہاں تم کھڑے ہو، یہ پرندوں کا پاکستان ہے <EOS> جب ہمارا یعنی پرندوں کا پاکستان خوبصورت ہے تو انسانوں کا پاکستان تو اس سے بھی زیادہ خوبصورت ہو گا <EOS> <EOP>زید کہنے لگا:تم غلط سمجھ رہے ہو، پیارے پرندے <EOS> پاکستان میں خوبصورتی تو بہت ہے، مگر اس خوبصورتی کو برباد کرنے والے اس سے بھی زیادہ ہیں <EOS> <EOP>وہاں امن کے لئے لوگ ترستے ہیں <EOS> <EOP>زید بولتے بولتے خاموش ہو گیا <EOS> اس کے کانوں میں دادا جان کی آواز آ رہی تھی <EOS> وہ کہہ رہے تھے:زید بیٹے <EOS> مسلمانوں نے جس پاکستان کا خواب دیکھا تھا، وہ پرندوں کے پاکستان جیسا ہی تھا <EOS> ان کا آدھا خواب تو پورا ہو گیا، یعنی پاکستان تو بن گیا <EOS> باقی آدھا خواب یعنی اس کو پرندوں کے پاکستان جیسا بنانے کی ذمے داری نئی نسل کی ہے <EOS> مجھے اُمید ہے کہ یہ نئی نسل اپنی ذمے داری کو پہچانے گی اور صدقِ دل سے انھیں پورا کرے گی <EOS> <EOP>نہیں ہے نا اُمید اقبال اپنی کشتِ ویراں ہے <EOS> <EOP>ذرا نم ہو تو یہ مٹی بڑی زرخیز ہے ساقی <EOS> <EOP> <EOD>