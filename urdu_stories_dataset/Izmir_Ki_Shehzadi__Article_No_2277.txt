ازمیر کا محل دلکشی میں اپنی مثال آپ تھا <EOS> جہاں کی شہزادی بہت حسین اور نیک دل تھی <EOS> ایک دن اُس نے اپنی ماں (ملکہ) سے باغ کی سیر پر جانے کی اجازت مانگی <EOS> شہزادی اپنی ملکہ ماں کو بتائے بغیر کہیں نہیں جاتی تھی <EOS> چنانچہ وہ ایک بگھی میں بیٹھ کر باغ کی سیر کرنے کیلئے روانہ ہو گئی <EOS> باغ بہت حسینسرسبز اور شاداب تھا <EOS> <EOP>پھولوں کی خوشبو ماحول کو تازگی بخش رہی تھی <EOS> شہزادی باغ کے نظاروں سے لطف اندوز ہو رہی تھی کہ اُس نے اپنے قریب کھیلتی ہوئی ایک کم عمر لڑکی کو دیکھا <EOS> وہ عرشی تھی،جو اُس باغ کے مالی کی بیٹی تھی <EOS> اُس غریب لڑکی کو شہزادی نے اپنے پاس بٹھا لیا اور اُس سے باتیں کرنے لگی <EOS> تھوڑی دیر میں وہ دونوں دوست بن چکی تھیں <EOS> <EOP>یہ دیکھ کر ایک شاہی ملازمہ نے اُس سے کہا:آپ ازمیر کی شہزادی ہیں،اس غریب لڑکی سے دوستی کرنا آپ کی شان کے خلاف ہے <EOS> <EOP>شہزادی نے کہا:میں جس اللہ کی بندی ہوں عرشی بھی اس کی بندی ہے،اللہ کی نظر میں بادشاہ غلام اور امیر غریب سب برابر ہیں <EOS> <EOP>غرض شہزادی ہر ہفتے باغ کی سیر کو آتی اور عرشی سے بھی ملتی جس کے ساتھ اس کی دوستی اور پکی ہو گئی تھی <EOS> شہزادی عرشی کیلئے تحفے بھی لاتی تھی <EOS> <EOP>دونوں سہیلیاں مل کر خوب سیر بھی کرتیں اور باتیں بھی کرتیں <EOS> <EOP>شہزادی کو اپنی غریب اور چنچل دوست عرشی بہت پسند تھی <EOS> ایک روز شہزادی باغ میں گئی تو عرشی نے اُس کے سلام کا جواب بھی نہ دیا اور چپ چاپ چلی گئی تو شہزادی بھی حیران پریشان محل میں واپس آ گئی <EOS> <EOP>اگلے ہفتے شہزادی باغ میں پہنچی تو عرشی نے اُس سے معافی مانگی لیکن اب شہزادی اُس سے ناراض تھی <EOS> اس لئے کوئی جواب دیئے بغیر ہی چلی گئی <EOS> <EOP>ملکہ نے جب شہزادی کو تھکا تھکا اور مایوس دیکھا تو اُس سے پوچھا کہ کیا بات ہے <EOS> تم کیوں اُداس ہو <EOS> <EOP>شہزادی نے پورا واقعہ ملکہ کو سنا دیا <EOS> <EOP>ملکہ نے شہزادی کو سمجھاتے ہوئے کہا:شہزادیاں تو بڑے ظرف والی ہوتی ہیں،اگر تمہاری غریب دوست نے ایک بار تم سے بات نہ کی تو تم نے بھی اُس کے ساتھ ویسا ہی سلوک کیا <EOS> حالانکہ تمہیں چاہئے تھا کہ اُسے معاف کر دیتیں <EOS> شہزادیاں تو دوسروں کے ساتھ ہمیشہ اچھا کرتی ہیں <EOS> <EOP>چنانچہ شہزادی اپنی دوست عرشی کیلئے بہت سے تحفے لے کر باغ پہنچی تو پتہ چلا کہ اُس باغ کے مالی کو نوکری سے نکال دیا گیا ہے <EOS> شہزادی بوجھل دل کے ساتھ محل واپس آ گئی <EOS> ملکہ نے جب شہزادی کی یہ حالت دیکھی تو وجہ پوچھی شہزادی نے بتایا <EOS> ملکہ نے عرشی کے باپ مالی کی نوکری بحال کر دی،اس کے بعد شہزادی اور عرشی پھر سے دوست بن گئیں <EOS> <EOP> <EOD>