چند لڑکے گلی میں بیڈمنٹن کھیل رہے تھے اور دانی بیٹھا اپنی باری کا انتظار کر رہا تھا،مگر اس کی باری نہیں آ پا رہی تھی،حالانکہ ریکٹ بھی اس کا تھا <EOS> معظم عمر میں اس سے بڑا تھا <EOS> دانی کے ریکٹ سے کافی دیر سے کھیل رہا تھا،مگر وہ نہ تو ریکٹ دانی کو واپس کر رہا تھا اور نہ اس کو کھیلنے کا موقع دے رہا تھا <EOS> <EOP>جب میں ہار جاؤں گا تو دے دوں گا <EOS> <EOP>معظم نے کہا <EOS> <EOP>معظم آہستہ کھیلو <EOS> نیا ریکٹ خریدا ہے <EOS> دانی نے اسے ٹوکا <EOS> <EOP>معظم پر اس کی بات کا کوئی اثر نہیں ہوا <EOS> کچھ دیر بعد اچانک تڑخ کی آواز کے ساتھ ریکٹ ٹوٹ گیا <EOS> <EOP>یہ تم نے کیا کیا <EOS> کل ہی تو خریدا تھا <EOS> دانی کی آنکھوں میں آنسو آ گئے <EOS> <EOP>کل دوسرا لے آنا،پھر کھیلیں گے <EOS> <EOP>معظم لاپرواہی سے بولا <EOS> <EOP>میں کیوں لاؤں <EOS> تم نے توڑا ہے <EOS> <EOP>دانی نے جراح کی <EOS> <EOP>اگر کھیلنا ہے تو لانا پڑے گا،ورنہ گھر میں بیٹھے رہنا <EOS> معظم کی دھمکی کے آگے دانی نے ہتھیار ڈال دیے <EOS> دانی تھوڑی دیر سوچتا رہا اور پھر اپنے گھر کے باہر بنے چھوٹے سے چبوترے پر خاموشی سے دونوں ہاتھ ٹھوڑی پر ٹکائے بیٹھ گیا <EOS> <EOP>دانی <EOS> کیا ہوا <EOS> کیا سوچ رہے ہو <EOS> سامنے گھر میں رہنے والے شکیل بھائی کی آواز نے اس کو چونکا دیا <EOS> <EOP>شکیل بھائی <EOS> میرے پاس ریکٹ نہیں ہے اور گلی کے بچے بغیر ریکٹ کے مجھے نہیں کھلائیں گے <EOS> <EOP>کیوں،کیا یہ لوگ تمہیں اپنے ریکٹ سے نہیں کھیلنے دیتے <EOS> <EOP>شکیل بھائی <EOS> یہ لوگ صرف اچھا کھیلنے والوں کو اہمیت دیتے ہیں <EOS> <EOP>تو تم اچھا کھیلنا سیکھ لو <EOS> شکیل بھائی نے اسے مشورہ دیا <EOS> <EOP>کیسے <EOS> <EOP>محنت سے اور کیسے <EOS> <EOP>شکیل بھائی نے سمجھایا:میں تمہیں سکھاؤں گا،مگر محنت کرنی پڑے گی <EOS> <EOP>یوں دانی میاں کی بیڈمنٹن ٹریننگ شروع ہوئی <EOS> یہ تو اب شکیل بھائی کے لئے بھی ایک مشن بن گیا تھا <EOS> امی بھی حیران تھیں کہ اب وہ کھیل سے واپسی پر اُداس اور پریشان نظر نہیں آتا تھا <EOS> اس کی آنکھوں میں خود اعتمادی بھی تھی <EOS> اس میں ایک بڑا ہاتھ شکیل بھائی کی رہنمائی اور حوصلہ افزائی کا تھا <EOS> <EOP>اوہو،آج تو دانی صاحب آئے ہیں اور ریکٹ بھی ساتھ لائے ہیں <EOS> چلو تھوڑی دیر میں ان کی باری آ ہی جائے گی <EOS> معظم نے دانی کو آتے دیکھا تو طنزیہ انداز میں کہا <EOS> <EOP>نہیں پہلے میری باری ہو گی <EOS> دانی کا انداز فیصلہ کن تھا <EOS> <EOP>معظم کو یقین تھا کہ دانی کی باری مختصر ہو گی <EOS> اس نے ایک ناتجربے کار کھلاڑی ظفر کو آگے کیا <EOS> وہ سمجھتا تھا کہ دانی ہار جائے گا اور ریکٹ اسے مل جائے گا <EOS> <EOP>دانی نے پہلا میچ جیتنے کے بعد چاروں طرف دیکھا <EOS> <EOP>راحیل <EOS> تم چلے جاؤ،اس کو ہرا دو <EOS> پھر میں اور تم کھیلیں گے <EOS> معظم نے اپنے ایک اور دوست کو آگے بڑھایا <EOS> وہ ہنستے ہوئے آگے بڑھا <EOS> <EOP>کھیل کے دوران اپنی پوری توجہ شٹل کاک کی طرف رکھنا <EOS> دانی کے کانوں میں شکیل بھائی کی آواز گونجی <EOS> راحیل کے ہارنے کے بعد معظم میدان میں آیا <EOS> <EOP>معظم اپنی طرف سے نہایت تیز کھیل رہا تھا،مگر دانی بھی بہت چوکس تھا اور کسی صورت میں معظم کو حاوی ہونے نہیں دے رہا تھا <EOS> اس کی وجہ مسلسل مشق تھی <EOS> مشق کے بعد گراؤنڈ کی ناہموار زمین پر کھیلنا اس کو مشکل نہیں لگ رہا تھا <EOS> ایک لمبے میچ کے بعد دانی اس کو ہرانے میں کامیاب ہو گیا <EOS> <EOP>معظم نے بے یقینی سے دانی کو اور پھر ریکٹ کو دیکھا <EOS> اس کو ابھی تک یقین نہیں آ رہا تھا کہ دانی اس کو ہرا سکتا ہے <EOS> <EOP>ہر کوئی دانی کو شاباش دے رہا تھا اور کوئی مبارک باد <EOS> <EOP>دانی <EOS> کمال کر دیا تم نے،مگر یہ ہوا کیسے <EOS> ظفر نے پوچھا <EOS> <EOP>صرف محنت سے <EOS> دانی نے مسکراتے ہوئے سوچا <EOS> <EOP>دانی <EOS> کل کھیلنے آؤ گے <EOS> راحیل نے پوچھا <EOS> <EOP>پہلی مرتبہ دانی کو کسی نے کھیلنے کی دعوت دی تھی اور وہ بھی ریکٹ کے مطابلے کے بغیر <EOS> <EOP>آؤں گا <EOS> اس نے کہا اور مسکراتے ہوئے گھر کو چل دیا <EOS> <EOP> <EOD>