زمان اپنے ماں باپ کا اکلوتا اور لاڈلا بیٹا تھا <EOS> اس کے والدین اس کی ہر خواہش کو پوری کرنا اپنا فرض سمجھتے تھے <EOS> زمان کے والد کافی مالدار تھے <EOS> ان کا گھر چونکہ بڑا تھا اور زمان کا چچا غریب تھا <EOS> اس لئے زمان کے والد نے اپنے بھائی کو گھر کا کچھ حصہ رہنے کے لئے دے دیا تھا <EOS> ایک دن جب زمان سکول سے گھر واپس آیا تو اسے پتہ چلا کہ اس کے امی ابو کا ایک حادثے میں انتقال ہو گیا ہے <EOS> <EOP>زمان پر تو قیامت ٹوٹ پڑی <EOS> کچھ دن تو سوگ میں گزرے پھر روزمرہ کا معمول شروع ہو گیا <EOS> اب اس کے چچا نے زمان کے گھر پر قبضہ کر لیا <EOS> اس کا رویہ زمان سے اچھا نہ تھا اور چچا اسے اپنے راستے کا پتھر سمجھتا تھا آخرکار ایک دن اس نے زمان کو گھر سے نکال دیا <EOS> زمان نے بہت احتجاج کیا مگر کسی نے اس کی نہ سنی <EOS> <EOP>اس بات کو آج تین دن ہو گئے تھے <EOS> زمان بھوک سے نڈھال تین دن سے سڑکوں پر مارا مارا پھر رہا تھا <EOS> <EOP>پاؤں میں چھالے پڑے ہوئے تھے <EOS> اسے اپنی بے بسی پر رونا آ گیا <EOS> وہ سڑکوں پر بھاگتا ہوا ایسے علاقے میں پہنچ گیا،جہاں پر رہائشی بنگلے بنے ہوئے تھے اور وہ علاقہ نسبتاً سنسنان تھا <EOS> زمان نے تیزی سے بھاگنا شروع کر دیا <EOS> وہ ایک گلی سے دوسری گلی تک بھاگتا رہا اور آخر ایک بنگلے کا گیٹ کھلا دیکھ کر اس میں گھس کر باغ میں چھپ گیا <EOS> کافی دیر بیٹھے رہنے سے اسے نیند آ گئی <EOS> <EOP>رات کو اس بنگلے کے چوکیدار نے اسے دیکھا تو اپنے مالک کو بلا لیا <EOS> مالک نے آ کر دیکھا تو زمان بخار سے تپ رہا تھا <EOS> لہٰذا مالک نے چوکیدار کی مدد سے زمان کو اُٹھایا اور گھر کے اندر لا کر پلنگ پر لٹا دیا <EOS> اتنے میں زمان کی آنکھ کھل گئی <EOS> مالک کی بیگم نے اسے دوائی کے ساتھ دودھ دیا اور سلا دیا <EOS> <EOP>دونوں میاں بیوی کو بچے پر رحم آ گیا تھا <EOS> صبح زمان نے اُٹھ کر ناشتہ کیا تو اس نے اپنے آپ کو کافی ہلکا پھلکا محسوس کیا <EOS> <EOP>بیگم نذیر راٹھور نے پہلے تو اس کے حال احوال دریافت کیا پھر اس سے ساری بات پوچھی کہ وہ یہاں کیسے آیا <EOS> اور اس کے ماں باپ کہاں ہیں <EOS> زمان ذرا سی ہمدردی پا کر پگھل گیا اور انہیں سارا ماجرا کہہ سنایا <EOS> بیگم نذیر راٹھور کو بیحد دکھ ہوا <EOS> انہوں نے زمان کو اپنانے کا فیصلہ کر لیا <EOS> کیونکہ وہ بے اولاد تھیں <EOS> غرض یہ کہ زمان ان کے گھر میں رہنے لگا <EOS> نذیر راٹھور اور ان کی بیگم زمان کو بالکل اپنا بیٹا سمجھنے لگے <EOS> <EOP>زمان نے اب سکول جانا شروع کر دیا <EOS> <EOP>آخرکار ایک دن ایسا آیا <EOS> جب زمان ڈاکٹر بن گیا <EOS> نذیر راٹھور اور ان کی بیگم کو بہت خوشی ہوئی <EOS> ایک دن زمان ہسپتال میں تھا اور ایک مریض جس کی حادثہ میں دونوں ٹانگیں ضائع ہو چکی تھیں <EOS> اس کی نبض دیکھ رہا تھا <EOS> مریض نے زمان کو پہچان لیا اور اس کا چہرہ اپنے قریب کرکے پوچھا <EOS> بیٹا مجھے پہچانا میں تمہارا چچا ہوں <EOS> <EOP>زمان نے یہ سنا تو اپنا منہ پھیر لیا <EOS> مریض نے زمان سے کہا کہ بیٹا مجھے معاف کر دو <EOS> مجھے اپنے کئے کی سزا مل گئی ہے <EOS> زمان نے چچا کی طرف دیکھا اس کی آنکھوں میں بے چارگی دیکھ کر زمان نے انہیں معاف کر دیا <EOS> <EOP>اتنے میں نذیر راٹھور نے آواز دی کہ زمان <EOS> کہاں ہو تم <EOS> میں تمہیں ہسپتال میں تلاش کر رہا ہوں اور تم کہاں ہو <EOS> اچانک زمان کو ایک اجنبی کے سینے پر سر رکھے دیکھ کر چونکے <EOS> <EOP>مریض کا چہرہ آنسوؤں سے تر تھا <EOS> زمان نے نذیر راٹھور کو ساری بات بتا دی <EOS> زمان کے چچا نے بتایا کہ اس کی اولاد اسے چھوڑ کر چلی گئی وہ اور زمان کی چچی آج کل بڑی مشکل سے زندگی گزار رہے ہیں <EOS> زمان نے اپنے چچا سے کہا کہ آپ اور چچی جان آج سے میرے ساتھ رہیں گے <EOS> کیونکہ میرا اور آپ کا خون کا رشتہ ہے <EOS> اور میں آپ کی خدمت کرنا چاہتا ہوں <EOS> نذیر راٹھور نے بھی زمان کی ہاں میں ہاں ملائی <EOS> اسی طرح زمان کو اس کا چچا اور چچی کو بڑھاپے کا سہارا مل گیا اور یوں سب ہنسی خوشی رہنے لگے <EOS> <EOP> <EOD>