ایک چھوٹے سے گاؤں میں ایک کسان رہتا تھا <EOS> اس کا ایک ہی بیٹا تھا جو انتہا درجے کا سُست اور کاہل تھا <EOS> وہ سارا سارا دن گھر پر پڑا سوتا رہتا اور کسان بے چارہ اکیلا کھیتوں میں کام کرتا <EOS> کسان اب بوڑھا ہو رہا تھا <EOS> اس نے سوچا کہ اب اس کے بیٹے کو اپنا کاہل پن ختم کر دینا چاہیے،لیکن کیسے <EOS> آخر کسان کے ذہن میں ایک ترکیب آئی <EOS> <EOP>اگلے دن کسان نے صبح سویرے بیٹے کو جگایا اور کہا:اُٹھو،شہر جا کر کچھ کام تلاش کرو،تاکہ تمہیں محنت سے کمائی رقم کی اہمیت کا اندازہ ہو <EOS> <EOP>یہ کہہ کر کسان اپنی کدال سنبھالتا کھیتوں کی جانب بڑھ گیا <EOS> باپ کے نکلتے ہی بیٹا فوراً ماں کی طرف پلٹا اور منہ بسور کر بولا:اماں <EOS> میں کیسے کماؤں گا <EOS> مجھے تو کوئی کام کرنا نہیں آتا <EOS> <EOP>بیٹے کی بسورتی شکل دیکھ کر ماں بے چین ہوئی اور کمرے میں جا کر کچھ سکے لے آئی:یہ سکے رکھ لو <EOS> <EOP>جب تمہارا باپ کمائی کے متعلق پوچھے تو اسے یہ پیسے دکھا دینا <EOS> <EOP>چنانچہ بیٹا شہر کی طرف روانہ ہوا <EOS> پورا دن وہ گھومتا پھرتا رہا اور خوب مزے کیے <EOS> شام کو گھر لوٹا تو دیکھا کہ باپ برآمدے میں چارپائی پر بیٹھا ہے اور اس کا انتظار کر رہا ہے <EOS> اس نے آگے بڑھ کر سکے باپ کی گود میں رکھے اور بولا:ابا <EOS> آج پورے دن محنت کرکے یہ کمایا ہے میں نے <EOS> <EOP>باپ نے ایک نظر سکوں پر ڈالی اور سکے اُٹھا کر برآمدے میں جلتے چولہے میں پھینک دیے اور اندر چلا گیا <EOS> بیٹے نے لاپروائی سے کندھے اُچکائے اور کھانا کھا کر سو گیا <EOS> <EOP>دوسرے دن پھر کسان نے بیٹے کو شہر جانے کو کہا <EOS> بیٹا بھی پھر شہر کی جانب چل پڑا <EOS> شام کو اس نے ماں کے دیے سکے باپ کو دیے تو کسان نے پھر سے انھیں چولہے میں پھینک دیا <EOS> کئی دن تک یہی معمول رہا <EOS> <EOP>یہاں تک کہ جب اس نے ماں سے سکے مانگے تو ماں نے کہا:میرے پاس جتنے سکے تھے،سب ختم ہو گئے <EOS> اب خود کماؤ اور سکے لا کر باپ کے ہاتھ میں رکھو <EOS> <EOP>بیٹا ماں کے انکار پر مایوس سا ہو گیا اور شہر کی جانب چل پڑا <EOS> شہر پہنچنے کے بعد کام کی تلاش میں ایک چائے والے کے پاس گیا <EOS> چائے والا بولا:میرے پاس جو لڑکا کام کرتا ہے وہ بیمار پڑ گیا ہے <EOS> اگر تم اس کا کام سنبھال لو تو میں تمہیں تین سکے دے دوں گا <EOS> <EOP>کسان کا بیٹا فوراً راضی ہو گیا <EOS> اس دن گرمی میں کام کرتے ہوئے اس کے ہوش ٹھکانے آ گئے <EOS> اس روز اسے احساس ہوا کہ اس کا باپ کتنی محنت سے روزی کماتا ہے <EOS> شام کو جب چائے والے نے اسے تین سکے دیے تو وہ بہت خوش ہوا <EOS> وہ سیدھا اپنے گھر پہنچا تو باپ کو اپنا منتظر پایا <EOS> بیٹے نے جلدی سے جیب سے سکے نکال کر باپ کے ہاتھ پر رکھے اور فخر سے کہا:ابا <EOS> آج میں نے محنت سے تین سکے کمائے ہیں <EOS> <EOP>کسان نے پھر سے سکے اُٹھا کر چولہے میں پھینک دیے <EOS> بیٹا تڑپ اُٹھا اور صدمے سے بولا:ابا جان <EOS> میں نے پورے دن کی محنت سے یہ سکے کمائے ہیں آپ نے انھیں چولہے میں پھینک دیا <EOS> <EOP>کسان دھیمے سے مسکرایا اور بولا:آج واقعی تم نے محنت سے کمائی رقم میرے ہاتھوں میں رکھی ہے <EOS> اگر اس سے پہلے بھی تم خود کماتے تو ہر بار سکے پھینکنے پر یونہی تڑپتے جیسے آج تڑپے ہو <EOS> مجھے خوشی ہے کہ تم نے رزقِ حلال کمایا ہے <EOS> میرے لئے تمہارے محنت سے کمائے یہ تین سکے پچھلے سات دنوں کے سکوں سے زیادہ قیمتی اور اہم ہیں <EOS> <EOP>یہ سن کر بیٹا بہت شرمندہ ہوا اور باپ سے معافی مانگی،پھر عہد بھی کیا کہ آئندہ اپنے ہاتھوں سے رزق کمائے گا،جب کہ کسان اپنی ترکیب کارگر ثابت ہونے پر مسکرا دیا <EOS> <EOP> <EOD>