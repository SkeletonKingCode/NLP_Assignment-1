دانی تھکے ہوئے قدموں سے گھر میں داخل ہوا اور بستے کو زور سے بستر پر پٹخا <EOS> امی نے حیرانی سے اسے دیکھا،مگر وہ سلام کیے بغیر کمرے میں گھس گیا <EOS> امی اس کے پیچھے پیچھے کمرے میں داخل ہوئیں اور پوچھا:کیا ہوا <EOS> <EOP>دانش نے بتایا:عمران نے پوری جماعت کو اپنے گھر دعوت پر بلایا ہے،مجھے نہیں بلایا <EOS> <EOP>تمہیں کیوں نہیں بلایا <EOS> امی نے پوچھا <EOS> <EOP>مجھے نہیں پتا <EOS> کیا دوست بنانے کے لئے امیر ہونا ضروری ہے <EOS> دانی نے سوال کیا <EOS> <EOP>بالکل بھی نہیں <EOS> <EOP>تو پھر عمران مجھ سے دوستی کیوں نہیں کرتا <EOS> <EOP>نہ کرے،جعفر اور عمر بھی تو تمہارے دوست ہیں <EOS> وہ تو پروا نہیں کرتے کہ تم امیر ہو یا غریب <EOS> امی نے کہا <EOS> <EOP>مگر کلاس کے دوسرے بچے تو کرتے ہیں اور وہ بچے جعفر اور عمر کو اہمیت دیتے ہیں،مگر مجھے نہیں دیتے <EOS> <EOP>دانی کے لہجے میں مایوسی تھی <EOS> <EOP>ایسے لوگوں سے جو دولت اور شان اور شوکت کو ترجیح دیتے ہیں ان سے نا ملنا ہی اچھا ہے <EOS> وہ لوگ جو انسان کو اس کی خوبیوں کی وجہ سے پسند کریں،سب سے بہترین دوست بنتے ہیں <EOS> تمہاری کلاس میں بھی ایسے بچے ہوں گے <EOS> امی نے پوچھا <EOS> <EOP>کچھ دیر رک کر امی نے پھر کہا:تم ایک اچھے انسان ہو اور یہ سب سے بڑی بات ہے <EOS> <EOP>ایک دن سب کی سمجھ میں آ جائے گا کہ انسانیت سے بڑھ کر کوئی چیز نہیں ہوتی <EOS> امی کا لہجہ پُریقین تھا <EOS> <EOP>دانی اوسط درجے کی ذہنی صلاحیت رکھتا تھا <EOS> پرنسپل صاحب نے صبح بچوں سے خطاب کرتے ہوئے کہا:ششماہی امتحانات شروع ہونے میں ایک مہینہ رہ گیا ہے <EOS> آپ کو امتحان کا سلیبس دیا جا رہا ہے <EOS> ہم چاہتے ہیں کہ آپ دل لگا کر تیاری کریں <EOS> <EOP>اویس آج پھر غیر حاضر تھا <EOS> <EOP>دانی سوچ میں پڑ گیا <EOS> آخر وہ تین دن سے اسکول کیوں نہیں آ رہا <EOS> اسکول سے واپسی پر وہ اویس کے گھر کی طرف مڑ گیا <EOS> اویس کو یرقان ہو گیا تھا اور ڈاکٹر نے مکمل پرہیز اور دو ہفتے تک آرام کے لئے کہا تھا <EOS> اویس بہت پریشان تھا اور اسکول جانے کے لئے بے چین تھا <EOS> <EOP>میں کیا کروں دانی <EOS> میں تو امتحان میں فیل ہو جاؤں گا <EOS> <EOP>دانی سوچ میں پڑ گیا:ایک ترکیب ہو سکتی ہے <EOS> <EOP>وہ کیا <EOS> <EOP>میں تمہیں روزانہ کا کام واٹس ایپ کر دوں گا اور ساتھ ہی ہوم ورک بھی <EOS> رات کو آٹھ سے نو بجے تک فون پر تمہیں سمجھا بھی دوں گا <EOS> باقی تم گھر پر دیکھ لینا <EOS> <EOP>اویس کی خوشی سے باچھیں کھل گئیں:بہت شکریہ میرے دوست <EOS> مجھے پتا ہی نہیں تھا کہ تم اتنے اچھے انسان ہو <EOS> یہ طریقہ اچھا ہے <EOS> میں اس پر عمل کروں گا <EOS> <EOP>یوں دانی اور اویس کی مشترکہ تیاری شروع ہوئی <EOS> <EOP>اس عمل کا ایک فائدہ یہ ہوا کہ دانی کو بھی ریاضی سمجھ میں آنے لگی <EOS> امتحان ختم ہوئے تو نتیجہ غیر متوقع طور پر دانی کا بہتر رہا <EOS> مجموعی طور پر B گریڈ لینا خود اس کے اپنے لئے بھی باعث اطمینان تھا <EOS> اب وہ اپنا رزلٹ کارڈ سکون سے امی اور ابو کو دکھا سکتا تھا <EOS> جعفر اول آیا تھا <EOS> جب کہ عمر چوتھی پوزیشن پر تھا <EOS> حیران کن طور پر اویس کی دوسری پوزیشن آئی تھی <EOS> <EOP>یہ ایک خلافِ توقع نتیجہ تھا <EOS> <EOP>پیر کے دن سے نئے سمسٹر کا آغاز ہو گیا <EOS> تمام بچے اسمبلی گراؤنڈ میں جمع تھے اور پرنسپل صاحب کا خطاب سن رہے تھے:ہمارے ایک اچھے طالب علم اویس حیدر امتحان سے قبل یرقان میں مبتلا ہو گئے تھے اور ڈاکٹر نے انھیں مکمل آرام کا مشورہ دیا تھا <EOS> تشویش کی بات یہ تھی کہ دو ہفتے بعد جب یہ بچہ اویس آئے گا تو امتحان کیسے دے پائے گا <EOS> مگر وہ امتحان میں بیٹھا اور دوئم آیا <EOS> <EOP>جب ہم نے اس کو مبارک باد دی تو اویس نے اپنی کامیابی کا سہرا اپنے ساتھی کے سر باندھا <EOS> بیماری کے دوران اویس کے تمام دوست اپنی تیاری میں مشغول تھے <EOS> صرف ایک بچہ روز اس کو تمام کام بھی دیتا تھا اور رات میں اس کو پڑھاتا بھی تھا <EOS> پھر اویس کی اپنی محنت بھی تھی،مگر اہم بات یہ ہے کہ دانش ظفر نے یہ سب کام بغیر کسی لالچ کے انسانی ہمدردی میں کیا <EOS> <EOP>یہ سب سے بڑی خوبی ہوتی ہے <EOS> ہمدردی کے لئے انسانیت کی ضرورت ہوتی ہے اور دانش ظفر نے ثابت کیا ہے کہ وہ سب سے بہتر انسان ہیں <EOS> اسکول ان کو اس بے غرض خدمت پر اعزازی شیلڈ پیش کرتا ہے <EOS> میں دانش ظفر سے درخواست کروں گا کہ وہ آئیں اور شیلڈ وصول کریں <EOS> اسمبلی گراؤنڈ تالیوں سے گونج اُٹھا <EOS> سب بچے دانی کی طرف دیکھ رہے تھے <EOS> دانی نے اویس کی طرف دیکھا <EOS> وہ مسکرا رہا تھا <EOS> <EOP> <EOD>