رامین ایک بہت ہی اچھی اور ذہین بچی تھی <EOS> وہ اپنے والدین کی اکلوتی اور لاڈلی بیٹی تھی <EOS> اس کے ابو محکمہ جنگلات کے افسر تھے <EOS> ایک دن جب رامین کی اسکول سے چھٹی تھی تو اس نے اپنے ابو کے ساتھ جنگل جانے کا فیصلہ کیا <EOS> کچھ ہی دیر میں رامین ریسٹ ہاؤس میں موجود تھی <EOS> وہ بہت خوش تھی <EOS> ابو نے کہا:ابھی تھوڑی دیر میں سلیم انکل کے بچے بھی آ جائیں گے تو تم ان کے ساتھ مل کر کھیلنا <EOS> <EOP>رامین خوش ہوئی اور ابو کو اللہ حافظ کہا <EOS> <EOP>وہ کھڑکی سے باہر کا نظارہ کرنے لگی <EOS> اسی دوران میں ایک خوبصورت پرندہ کھڑکی پر آ کر بیٹھا <EOS> رامین اسے دیکھنے اور پیار کرنے لگی وہ اُڑ کر درخت پر جا بیٹھا <EOS> رامین اس کو پکڑنے کے لئے ریسٹ ہاؤس سے باہر آ گئی <EOS> <EOP>رامین نے جیسے ہی اس کو پکڑنے کے لئے ہاتھ بڑھایا وہ اُڑ کر دوسرے درخت پر جا بیٹھا اور یوں وہ کافی آگے نکل گئی <EOS> <EOP>سامنے پہاڑیاں دیکھ کر اسے ایک عجیب سے خوف کا احساس ہوا <EOS> اب اسے ڈر لگ رہا تھا <EOS> اسے خوف ناک آوازیں بھی سنائی دے رہی تھیں <EOS> وہ پہاڑیوں کے ساتھ ساتھ چلنے لگی <EOS> اچانک اسے کوئی چیز جھاڑیوں میں نظر آئی <EOS> وہ ایک چھوٹا ہوائی جہاز تھا <EOS> جہاز بہت بوسیدہ تھا <EOS> وہ چاروں طرف سے گھوم کر اسے دیکھتی ہے <EOS> وہ سوچتی ہے یہ کون سا جہاز ہے <EOS> جنگی لگ رہا ہے <EOS> <EOP>اس نے موبائل فون پر ابو کو ایک ہی سانس میں ساری بات بتا دی <EOS> <EOP>اس کے ابو نے کہا:بیٹا <EOS> آپ پریشان نہ ہو،ہم آ رہے ہیں <EOS> جلد ہی ابو اور چند افسران وہاں پہنچ گئے،جہاز کا معائنہ کیا اور رامین کو شاباشی دی <EOS> <EOP>اس جہاز کی ان کو کافی عرصے سے تلاش تھی <EOS> <EOP> <EOD>