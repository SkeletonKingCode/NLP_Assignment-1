ابو <EOS> مجھے یہ گاڑی دلا دیں ناں <EOS> احمد نے ایک کھلونا گاڑی کی طرف اشارہ کرتے ہوئے فرمائش کی <EOS> نہیں بیٹا <EOS> ابھی تمہارے پاس جو اتنے سارے کھلونے ہیں،ان ہی سے کھیلو <EOS> احمد کے ابو نے دو ٹوک الفاظ میں کہا <EOS> <EOP>لیکن ابو <EOS> میرے پاس ایسی ریموٹ کنٹرول گاڑی نہیں ہے <EOS> میرا بہت دنوں سے ایسی گاڑی لینے کو دل چاہ رہا تھا <EOS> <EOP>میرے دوست کے پاس بھی ایسی گاڑی ہے،ابو <EOS> مجھے بھی چاہیے <EOS> <EOP>میں نے کہا ناں ابھی نہیں <EOS> احمد کے ابو نے کچھ سخت لہجے میں کہا <EOS> احمد ناراض سا ہو کر بیٹھ گیا <EOS> گھر آکر بھی اس کا مزاج خراب ہی رہا <EOS> وہ دل میں سوچ رہا تھا کہ میرے امی ابو کو میرا ذرا بھی خیال نہیں ہے <EOS> ان کو معلوم ہی نہیں ہے کہ میرے پاس سارے کھلونے کتنے پرانے ہو گئے ہیں <EOS> <EOP>ان کے پاس میرے لئے وقت ہی نہیں ہے <EOS> <EOP>ہر وقت آفس کا کام کرتے رہتے ہیں <EOS> امی ابو کو مجھ سے بالکل محبت نہیں ہے،انھیں صرف اپنے کام اور اپنی چیزوں کی پرواہ ہے بس <EOS> <EOP>وہ مستقل یہی سوچ رہا تھا <EOS> اب اسے ایسی باتیں یاد آرہی تھیں،جب اس کے والدین نے اس کی کوئی خواہش پوری نہ کی ہو یا ڈانٹ دیا ہو <EOS> آخر وہ اس نتیجے پر پہنچا کہ امی ابو ہر وقت ڈانٹتے ہی رہتے ہیں،مجھے کبھی پیار نہیں کرتے <EOS> <EOP>اس کی آنکھوں میں آنسو تھے <EOS> <EOP>اس بات کو دو دن گزر گئے <EOS> وہ اب اپنے والدین سے روٹھا ہوا سا رہنے لگا تھا <EOS> وہ توجہ سے ان کی بات بھی نہیں سنتا <EOS> احمد کے والدین اس کے اس رویے سے کافی پریشان تھے،لیکن ظاہر نہیں کرتے تھے <EOS> احمد کے دل میں یہ بات بیٹھ گئی کہ اس کے والدین کو اس کی کوئی پرواہ نہیں ہے <EOS> <EOP>وہ جلدی سو گیا تھا <EOS> اچانک پیاس سے اس کی آنکھ کھل گئی <EOS> <EOP>وہ پانی پینے اپنے کمرے سے باورچی خانے کی طرف جانے کے لئے نکلا <EOS> ابھی وہ اندر ہی تھا کہ برآمدے میں اس کے والد کی آواز سنائی دی <EOS> <EOP>والد اس کی امی سے کہہ رہے تھے:میں احمد کی وجہ سے پریشان ہوں <EOS> احمد کے ابو کی آواز سے افسوس اور پریشانی ظاہر ہو رہی تھی <EOS> <EOP>میں بھی پریشان ہوں <EOS> میرا خیال تھا کہ وہ ایک دو دن میں اس بات کو بھول جائے گا،لیکن وہ اس گاڑی کو بھول نہیں پا رہا ہے <EOS> <EOP>سمجھ میں نہیں آتا کہ کیا کروں <EOS> میں نے اس گاڑی کی قیمت معلوم کی تھی <EOS> <EOP>وہ گاڑی تین ہزار کی ہے <EOS> اگر میں وہ گاڑی اس کو دلا دوں گا تو گھر کا خرچ چلانا مشکل ہو گا <EOS> کاش <EOS> میں اپنے بیٹے کی خواہش پوری کر سکتا <EOS> احمد کے ابو کے لہجے میں بے بسی تھی اور شاید آنکھوں میں آنسو بھی ہوں <EOS> <EOP>آپ فکر نہ کریں میں اس سے بات کرتی ہوں وہ سمجھ دار ہے،ہماری مجبوری سمجھ جائے گا <EOS> احمد کی امی نے تسلی دیتے ہوئے کہا <EOS> <EOP>احمد پانی پیے بغیر اپنی چارپائی پر آکر بیٹھ گیا <EOS> <EOP>اب اسے بہت افسوس ہو رہا تھا کہ صرف ایک کھلونا گاڑی کی وجہ سے اس نے اپنے والدین کو اتنا دکھ دیا اور ان کے بارے میں اتنا غلط سوچا <EOS> <EOP>صبح اُٹھ کر اس نے بہت احترام سے امی ابو کو سلام کیا اور اپنے ابو کے گلے لگ گیا <EOS> <EOP>ابو <EOS> آپ بہت اچھے ہیں <EOS> احمد نے اپنے ابو کے ہاتھ چومتے ہوئے کہا <EOS> احمد کے ابو اسے حیرت سے دیکھ رہے تھے <EOS> احمد نے اپنے ابو کے ساتھ خوشی خوشی ناشتہ کیا <EOS> <EOP>امی <EOS> مجھے وہ گاڑی بالکل نہیں پسند،مجھے نہیں چاہیے <EOS> یہ کہتے ہی اس نے مسکراتے ہوئے اسکول کا بیگ اُٹھایا اور باہر کی طرف دوڑ لگا دی <EOS> <EOP>احمد کے ابو نے حیرت سے بیوی کی طرف دیکھا <EOS> وہ بھی حیران کھڑی تھیں <EOS> <EOP>میں نے تو اس سے کچھ بھی نہیں کہا <EOS> احمد کی امی نے کہا <EOS> <EOP>واقعی <EOS> احمد کے ابو نے سوچتے ہوئے کہا <EOS> پھر وہ آفس جانے کے لئے تیاری میں مشغول ہو گئے <EOS> اب وہ بہت خوش نظر آرہے تھے <EOS> <EOP> <EOD>