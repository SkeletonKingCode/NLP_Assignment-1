ہمارے گھر کے قریب ہی ایک حلوائی کی دکان تھی <EOS> ایک نابینا اُس دکان کے سامنے سے گزرا کرتا تھا <EOS> حلوائی کا اکلوتا بیٹا زاہد جو پڑھائی میں نکما اور نالائق تھا،بہت شرارتی تھا <EOS> وہ روزانہ اُس نابینا کو تنگ کرتا اور اُس پر طرح طرح کی آوازیں کستا <EOS> بیچارا نابینا زاہد کے ستانے کے باوجود خاموشی سے وہاں سے گزر جاتا <EOS> <EOP>میں نے زاہد کو ایسی حرکتیں کرنے سے منع کیا تو اُس نے کہا کہ معظم <EOS> مجھے اس نابینا کو ستا کر بڑا مزا آتا ہے <EOS> اُس کے والدین بھی اُسے بہت سمجھاتے مگر اُس پر کوئی اثر نہ ہوتا <EOS> <EOP>ایک دن نجانے زاہد کے ذہن میں کیا خیال آیا کہ وہ کیلوں کے چند چھلکے اُٹھا لایا <EOS> اُس نے جب دیکھا کہ وہ نابینا اس کی دکان کی طرف آ رہا ہے تو اُس نے کیلے کے چھلکے گلی کی نکڑ پر بکھیر دیئے <EOS> <EOP>وہ نابینا وہاں سے گزرنے لگا تو کیلے کے چھلکوں پر اُس کا پاؤں پھسلا اور وہ گر پڑا <EOS> اُسے خاصی چوٹیں آئیں اور پھر اُس کے منہ سے بد دعا بھی نکلی کہ اللہ پاک تجھے بھی میری طرح اندھا کر دے <EOS> زاہد کے والد کو پتہ چلا تو اُنہوں نے زاہد کی خوب پٹائی کی مگر اُس پر ذرا بھی اثر نہ ہوا <EOS> <EOP>کچھ عرصہ بعد زاہد کے والد کا انتقال ہو گیا <EOS> اب زاہد اپنے والد کی جگہ دکان پر بیٹھنے لگا <EOS> <EOP>نابینا بھی کہیں چلا گیا تھا یا اُس نے یہ راستہ چھوڑ دیا تھا <EOS> <EOP>ایک دن زاہد دکان پر بیٹھا ایک بڑے کڑاہے میں دودھ اُبال رہا تھا کہ ایک گاہک آیا،اُس نے زاہد سے دو کلو برفی مانگی <EOS> زاہد نے دو کلو برفی تول کر ڈبے میں ڈالی <EOS> وہ ڈبہ اُس گاہک کو دینے لگا تو اچانک ڈبہ اس کے ہاتھ سے چھوٹ کر گھولتے ہوئے دودھ میں جا گرا <EOS> ڈبہ گرنے سے دودھ کے گرم گرم چھینٹے زاہد کے چہرے اور آنکھوں پر پڑے جس کی وجہ سے وہ چلانے لگا کہ ہائے <EOS> میں مر گیا <EOS> <EOP>میری آنکھوں کو کیا ہو گیا ہے <EOS> لوگ فوراً اُسے ہسپتال میں لے گئے <EOS> وہاں اُس کا علاج ٹھیک طرح سے نہ ہو سکا اور اس کی وجہ سے اُس کی دونوں آنکھیں ضائع ہو گئیں <EOS> اس کے علاوہ اُس کے چہرے پر جلنے کی وجہ سے خاصے دھبے بھی پڑ گئے تھے <EOS> اپنی اس حالت کو محسوس کرکے وہ بہت رویا کرتا اور اللہ پاک سے اپنی غلطیوں کی معافی مانگتا رہتا <EOS> <EOP>مگر اب کچھ بھی نہیں ہو سکتا تھا <EOS> <EOP>اب زاہد اُس نابینا کی طرح لاٹھی لے کر چلتا ہے اور اُس نابینا کو تلاش کرتا ہے کہ وہ اُسے معاف کر دے <EOS> اُسے جو بھی آدمی راستے میں ملتا ہے تو اُسے یہ نصیحت کرتا ہے کہ کبھی بھی کسی نابینا کو تنگ نہ کرنا اور نہ کسی کا دل دکھانا <EOS> <EOP>دوستو <EOS> آپ سے درخواست ہے کہ کوئی لولا لنگڑابہرہ اور اندھا ہے،تو کبھی اُس کا مذاق نہ اُڑاؤ اور نہ تنگ کرو ورنہ انجام آپ کے سامنے ہے <EOS> <EOP> <EOD>