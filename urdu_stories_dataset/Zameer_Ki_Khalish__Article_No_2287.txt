وہ آج نہ چاہتے ہوئے بھی کالج جانے کے لئے تیار ہو رہی تھی <EOS> اسے کوئی جلدی نہ تھی <EOS> اس کی مما کو دو تین دن پہلے پتہ چل گیا تھا کہ کلاسز سٹارٹ ہو گئی ہیں <EOS> انہوں نے سختی سے کہا تھا کہ وہ آج سے کالج ضرور جائے،پہلے ہی ایک سال ضائع ہو چکا ہے اب دوبارہ اسی کلاس سے سٹارٹ کرنا ہے اگر کلاس اٹینڈ نہیں کرو گی تو پاس کیسے ہو گی <EOS> <EOP>اس نے ہلکا پھلکا ناشتہ کیا،بیگ پکڑا اور تھکے تھکے قدموں سے کالج کی طرف روانہ ہو گئی <EOS> <EOP>تقریباً چار مہینے پہلے کا دن یاد آنے لگا جب داخلہ کی آخری تاریخ تھی اس کی ماما نے کئی ماہ کی بچت سے اس کے لئے داخلہ فیس کا بندوبست کیا تھا وہ فارم نتھی کر رہی تھی کہ کسی نے اس کے داخلہ فیس چرا لی،وہ داخلہ فیس سے محروم ہو گئی،اس کا بُرا حال تھا اس نے بہت ڈھونڈا بلکہ کئی فرینڈز نے ساتھ مل کر دوسری بچیوں کے بیگز جیومیٹری بکس اور کتابیں وغیرہ دیکھیں مگر داخلہ فیس کو آسمان کھا گیا یا زمین،کچھ نہ پتا چلا <EOS> <EOP>اس نے گھر آ کر نہ بتایا کیونکہ اس کی ماما نے کئی ماہ بچت سے اسے داخلہ فیس دی تھی وہ روتی ہوئی گھر آئی جب اس کی ماما نے پوچھا تو اس نے طبیعت خراب کا بہانہ کر دیا <EOS> اسے علم تھا کہ اس کی ماما کی دوبارہ فیس دینے کی سکت نہیں ویسے بھی آج آخری تاریخ تھی <EOS> اس میں اتنا حوصلہ نہیں تھا کہ وہ اپنی ماما کو حقیقت بتائے <EOS> ڈیٹ شیٹ آئی اس نے اپنی فرینڈ سے لے کر اس کی فوٹو کاپی بنوا لی اور امتحان کی تیاری کرنے لگی اسے پڑھتا دیکھ کر اس کی ماما بہت خوش تھی کہ بیٹی محنت کر رہی ہے <EOS> <EOP>وہ ڈیٹ شیٹ کے مطابق پیپر کے لئے بھی گئی <EOS> اس کے بعد بھی کئی اک چوریاں ہوئیں کچھ لڑکیوں کا پتہ بھی چلا مگر اب کیا فائدہ وہ داخلہ سے رہ گئی تھی چونکہ ویمن کالج تھا کسی کو اندر جانے کی بھی اجازت نہ تھی <EOS> وہ وقت کے مطابق آتی،ایک طرف ہو کر بیٹھ کر پڑھنے لگتی اور مقررہ وقت پر گھر آ جاتی <EOS> والدہ کو بتاتی کہ پیپر آؤٹ کورس آ رہے ہیں والدہ حکومت اور پیپر بنانے والے کو کوستی تھیں کہ پڑھایا ہے اس سے پیپر کیوں نہیں لیتے یوں تمام پیپرز ہو گئے اور مقررہ تاریخ پر رزلٹ آ گیا اس نے خود ہی کہہ دیا کہ تین مضامین میں سپلی آئی ہے <EOS> <EOP>بہتر ہے دوبارہ تیاری کرکے سارے پیپرز دوں <EOS> مرتا کیا نہ کرتا گھر والے مان گئے دو چار دن طنز کے تیر چلائے پھر نارمل ہو گئے اور پڑھنے کے لئے اس کی حوصلہ افزائی کرنے لگے <EOS> سوچوں میں گم کالج گیٹ پہنچ گئی اس نے ٹشو سے آنسو صاف کیے اور گیٹ سے اندر داخل ہو گئی <EOS> <EOP>وہ فرسٹ ایئر میں اپنی کلاس میں گئی بہت سی نئی بچیاں شور کر رہی تھیں کان پڑی آواز سنائی نہ دے رہی تھی سب خوش نظر آ رہی تھیں ابھی ایک دوسرے سے تعارف کا سلسلہ چل رہا تھا کون سے سکول سے آئی ہو اور کتنے مارکس ہیں <EOS> وہ دیکھ کر حیران رہ گئی تھی ان میں شبانہ بھی تھی دوسری لڑکیاں تو اس کی طرف لپکیں مگر شبانہ نے منہ دوسری طرف کر لیا <EOS> <EOP>وہ حیران تھی کہ ان میں شبانہ کیوں ہے <EOS> وہ تو کافی ہوشیار لڑکی تھی <EOS> <EOP>ہیلو شبانہ کیسی ہو <EOS> ادھر کدھر آئی ہو <EOS> مشعل کا کیا حال ہے <EOS> تمہاری سروج کیسی ہے بھئی تمہارے کتنے مارکس تھے <EOS> اس نے ایک ہی سانس میں پوچھا <EOS> شبانہ نے اپنے بارے میں بتانے کے بجائے اس سے پوچھا تم یہاں کیسے ہو <EOS> <EOP>میں تو اس کلاس میں رہ گئی تھی تمہیں پتہ ہے کہ آخری تاریخ کو میری داخلہ فیس کسی نے نکال لی تھی جس کی وجہ سے میں پیپر نہ دے سکی <EOS> <EOP>میرا ایک قیمتی سال ضائع ہو گیا اور تم سناؤ تم کسے ملنے آئی ہو <EOS> <EOP>میں بھی اسی کلاس میں ہوں میں تقریباً تمام مضامین میں فیل ہو گئی میرا رجسٹریشن اور دوبارہ داخلہ ہوا ہے جس کی وجہ سے میرا ڈھائی تین ہزار خرچہ آیا <EOS> <EOP>اوہ <EOS> مگر تم تو کافی ہوشیار اور چالاک تھی یہ کیسے <EOS> <EOP>ہاں بھئی <EOS> یہ مجھے میرے کیے کی سزا ملی ہے <EOS> <EOP>کیا مطلب <EOS> کیسی سزا <EOS> اس نے حیرانگی سے پوچھا <EOS> <EOP>یار میرے ضمیر پر بوجھ ہے تمہارے شبانہ نے آنکھیں نیچی کرکے کہا تمہاری داخلہ فیس کے پیسے میں نے چرائے تھے <EOS> جب تمہارا داخلہ نہ ہو سکا اور تم پیپروں کے دوران بنچ پر بیٹھتی تو میرا دل خون کے آنسو روتا مگر میں وہ پیسے خرچ کر چکی تھی اور جب پیپر میرے سامنے آتا مجھے کچھ سجھائی نہ دیتا جواب آنے کے باوجود کچھ نہ لکھ پاتی <EOS> <EOP>میری اصلاح کرنے والا کوئی نہ تھا دوسرا میرے گروپ میں ثمرہ شامل ہو گئی جس نے ہمیں بہت نقصان پہنچایا اور بہت بد دعائیں سمیٹیں اس وقت ہمیں اندازہ نہ تھا کہ یہ اتنا بڑا فعل ہے میں تو فیل ہو گئی مگر ثمرہ نقل کرتے ہوئے پکڑی گئی نگران سے اس نے بدتمیزی کی تو اس نے اس سے پیپر لے لیا اور امتحان میں بیٹھنے نہیں دیا اور اسے سکول سے نکال دیا <EOS> <EOP>یہ سب سن کر کرن بولی <EOS> شبانہ میں تمہیں معاف کر چکی اب اللہ سے معافی مانگو اور دوبارہ ایسا فعل نہ کرنا آؤ مل کر محنت کریں اگر صبح کا بھولا شام کو گھر آ جائے تو اسے بھولا نہیں کہتے دونوں فرینڈز ایک بینچ پر بیٹھ گئیں <EOS> <EOP>دیکھا بچو <EOS> چوری کرنا کتنی بُری بات ہے چور کو اندازہ نہیں ہوتا کہ اس کے اس فعل سے کسی کا کتنا نقصان ہوتا ہے <EOS> <EOP> <EOD>