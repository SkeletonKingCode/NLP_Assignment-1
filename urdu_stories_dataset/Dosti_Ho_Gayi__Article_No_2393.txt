صبح کا وقت تھا <EOS> عارف صاحب نے اپنی گاڑی نکالنے کے لئے بڑا گیٹ کھولا <EOS> دروازے کے پیچھے رکھی کچرے کی ٹوکری اُلٹ گئی <EOS> باہر نکلے تو ان کی نظر پڑی <EOS> چند سیکنڈ انھیں صورتِ حال سمجھنے میں لگی <EOS> دانت پیستے اور بڑبڑاتے ہوئے انھوں نے دروازہ بند کیا <EOS> ان کے خیال میں کچرا اُٹھانے والا خاکروب اسی طرح انھیں پریشان کرتا ہے <EOS> <EOP>کوڑے کی ٹوکری ایک طرف رکھ کر وہ گاڑی میں بیٹھ گئے <EOS> ارد گرد دیکھا <EOS> خاکروب نظر نہیں آیا <EOS> سب گھروں کے کوڑے دان خالی تھے <EOS> اپنے گھر کا کچرا انھیں کوفت میں مبتلا کر رہا تھا <EOS> واپس آ کر اس بھنگی کی خوب خبر لیتا ہوں،کوڑے پر منڈلاتی بھنبھناتی مکھیوں کو پیچھے چھوڑ کر وہ آفس کی طرف روانہ ہو گئے <EOS> گلی کے خاکروب سے عارف صاحب کی کبھی نہیں بنتی تھی <EOS> <EOP>نہ جانے کیوں وہ اسے ناپسند کرتے تھے <EOS> اس کے جواب میں خاکروب بھی اپنی ناپسندیدگی کا اظہار کرنے میں ذرا نہیں جھجکا <EOS> <EOP>اگلے دن انھوں نے کسی کام سے چھٹی کر لی تھی <EOS> چائے پیتے وہ اخبار کا مطالعہ کر رہے تھے کہ گلی میں ہل چل سی مچی <EOS> خاکروب کی کڑک دار آواز دور ہی سے گونج رہی تھی <EOS> ایک ایک گھر کے آگے سے کچرا اُٹھا رہا تھا <EOS> عارف صاحب لپک کر باہر نکلے <EOS> <EOP>خاکروب اپنے مخصوص انداز میں آہستہ آہستہ آگے بڑھ رہا تھا <EOS> عارف صاحب دونوں ہاتھ کمر پر رکھے اسے غصے سے گھور رہے تھے <EOS> <EOP>کل تو نے کچرا کیوں نہیں اُٹھایا تھا <EOS> <EOP>ساری گلی کا کچرا میں نے ہی اُٹھایا تھا جی اور کون اُٹھائے گا <EOS> <EOP>عارف صاحب اس کی دیدہ دلیری پر مزید خفا ہو گئے:پوری گلی کا کوڑا اُٹھایا تھا،مگر ہمارے گھر کا نہیں اُٹھا سکا تو،ہیں <EOS> <EOP>روز ہی تو اُٹھاتے ہیں کوڑا،کل نظر نہیں پڑی ہو گی وہ لاپرواہی سے بولا <EOS> <EOP>اُسی جگہ جھاڑیوں کے قریب کوڑے کی ٹوکری دھری ہوتی ہے اور تیری نظر نہیں پڑی <EOS> عارف صاحب اسے ڈانٹتے ہوئے بولے <EOS> <EOP>سویرے سویرے دماغ خراب نہ کرو صاحب <EOS> ابھی ناشتہ نہیں کیا ہے <EOS> <EOP>اچھا تو اب تیرے ناشتے کا ذمے دار بھی میں ہی ہوں <EOS> <EOP>مہینے کے پیسے دو اور عیدی بھی <EOS> خاکروب نے مطالبہ پیش کیا <EOS> <EOP>عید پر دو سو نقد دیے تھے،بھول گیا <EOS> <EOP>یہ کوئی احساس نہیں صاحب <EOS> رمضان میں بھی کچھ نہیں دیا مہینے کی رقم بھی دیر میں دی تھی <EOS> <EOP>اس کچرے سے بھی تُو اچھا خاصا کما لیتا ہے،لیکن تیری حرص ختم نہیں ہوتی <EOS> <EOP>بس بس صاحب <EOS> فالتو ٹیم نہیں ہے میرے پاس بہت سے کام ہیں <EOS> کہتے ہوئے خاکروب نے اپنے گدھے کو ہنکایا اور آگے بڑھ گیا <EOS> <EOP>ہونہہ آیا بڑا گلفام بنا پھرتا ہے <EOS> <EOP>عارف صاحب بڑبڑائے گھر میں داخل ہو گئے <EOS> <EOP>اتفاق ایسا ہوا کہ عارف صاحب اگلے دن گھر کے غسل خانے میں گر پڑے <EOS> چوٹوں کے علاوہ پاؤں کی موچ نے انھیں درد سے بے حال کر دیا <EOS> دفتر سے چھٹیاں ہوئیں اور وہ اپنے کمرے تک قید ہو کر رہ گئے <EOS> کئی دن بعد آج وہ آہستہ آہستہ قدم اُٹھاتے ہوئے صحن میں آ کر بیٹھے تھے <EOS> گلی میں مخصوص ہلچل مچی ہوئی خاکروب کے گدھے کی گھنٹی کی آواز آ رہی تھی <EOS> <EOP>بڑے گیٹ پر آ کر اس نے کوڑے کی ٹوکری خالی کی اور نیم وا دروازے سے اندر رکھنے لگا <EOS> <EOP>عارف صاحب پر نظر پڑتے ہی اس نے بڑی گرم جوشی سے سلام کیا <EOS> <EOP>ٹھیک ہو صاحب <EOS> خاکروب نے کھلی مسکراہٹ سے ان کی خیریت دریافت کی:اپن کو بھوت پھکر تھی صاحب <EOS> شکر خدا کا تم بھلا چنگا ہو گیا <EOS> <EOP>تم بھی ٹھیک ٹھاک ہو <EOS> عارف صاحب نے جواباً پوچھا <EOS> <EOP>شکر ہے مالک کا ہم روج آپ کے واسطے دعا کر رہے تھے <EOS> اسی دوران عارف صاحب نے جیب سے نوٹ نکالا اور اس کی طرف بڑھایا <EOS> <EOP>نہ صاحب <EOS> ہم تو سچ مچ آپ کے لئے پھکر کرتے تھے <EOS> خاکروب نے پانچ سو کے نوٹ کی طرف دیکھا بھی نہ تھا <EOS> <EOP>لے لو،لے لو تمہارے صاحب اپنی خوشی سے دے رہے ہیں <EOS> بیگم عارف برآمدے سے بولیں <EOS> <EOP>پھر اپنے شوہر سے کہا:بلاناغہ آپ کی خیریت پوچھا کرتا تھا <EOS> <EOP>آج عارف صاحب کو خاکروب کے چہرے کی معصومیت اور بے ریا محبت نظر آ رہی تھی <EOS> نہ جانے یہ احساس پہلے کیوں نہ ہوا <EOS> وہ سوچ میں گُم تھے <EOS> خاکروب نوٹ لے کر دعائیں دیتا ہوا آگے بڑھ گیا <EOS> <EOP> <EOD>