صدیوں پرانی بات ہے کہ ملک یمن میں ایک بادشاہ حکومت کرتا تھا <EOS> وہ بہت انصاف پسند اور رحمدل تھا <EOS> ملک میں ہر طرف امن و امان تھا <EOS> ایک دن اسے بیٹھے بٹھائے خیال آیا کہ رعایا کی خبر لینی چاہئے <EOS> پس اس نے اعلان کروایا کہ بادشاہ کو کوئی ایسی کہانی سنائے جو اس نے کبھی نہ سنی ہو <EOS> جو ایسی کہانی سنائے گا اسے سونے کا ہاتھی ا نعام میں دیا جائے گا <EOS> <EOP>ملک میں اعلان ہوتے ہی لوگ جوق در جوق بادشاہ کو کہانی سنانے کی غرض سے آنے لگے <EOS> وہ بڑی مزے مزے کی کہانیاں سناتے <EOS> بادشاہ سلامت کہتے <EOS> میں نے یہ کہانی پہلے سنی ہوئی ہے <EOS> لوگ تھک ہار کر لوٹ جاتے <EOS> کہانی سنانے والوں نے چڑیا سے باز مروایا <EOS> کبھی کچھوے کو خرگوش سے ہروایا کبھی درخت پر ہاتھی چڑھا دیا،کبھی مچھلی کو صحرا میں زندہ کروایا،دن کو الو اور چمگاڈر کی کہانیاں سنائیں <EOS> <EOP>لیکن بادشاہ سلامت ہر ایک کو کہتے،میں نے یہ کہانی سنی ہوئی ہے <EOS> <EOP>آہستہ آہستہ لوگ کم ہونے لگے <EOS> یمن کے ایک گاؤں میں ارسلان نامی نوجوان رہتا تھا <EOS> اس نے تمام باتیں سنیں اور ایک نئی کہانی لیکر بادشاہ کے درمیان میں پہنچ گیا <EOS> <EOP>ہاں بھئی جوان آپ کیا کوئی نئی کہانی لے کر آئے ہو <EOS> بادشاہ نے پوچھا <EOS> <EOP>حضور <EOS> کہانی نہیں ایک حقیقت لیکر حاضر ہوا ہوں <EOS> <EOP>ارسلان نے عاجزی سے کہا <EOS> <EOP>بادشاہ سلامت <EOS> آپ سے پہلے آپ کے والد محترم بادشاہ تھے <EOS> ان سے پہلے آپ کے دادا حضور بھی بہت عظیم الشان سلطنت کے مالک تھے <EOS> آپ کے دادا حضور نے آپ کے والد محترم کی شادی پر سونے چاندی کے برتنوں میں کھانا دیا <EOS> جس طرح آپ کے والد اور دادا بادشاہ تھے اسی طرح میرے والد محترم اور دادا حضور بہت بڑے تاجر تھے <EOS> آپ کے دادا نے میرے دادا سے کچھ برتن ادھار لئے تھے جن میں سونے کی سات دیگیں،پرات،پلیٹیں،چمچے اور دوسرے برتن تھے <EOS> <EOP>شادی کے بعد آپ کے دادا برتن واپس کرنا بھول گئے <EOS> آج کل ہمارے حالات بھی کچھ بہتر نہیں ہیں ورنہ آپ سے برتن نہ مانگتا <EOS> شاید آپ کے والد محترم یا دادا حضور نے آپ کو بتایا ہو <EOS> <EOP>میں نے یہ بات کبھی نہیں سنی <EOS> بادشاہ نے فوراً جواب دیا <EOS> <EOP>اچھی بات ہے بادشاہ سلامت <EOS> آپ پھر سونے کا ہاتھی مجھے دے دیں <EOS> <EOP>بادشاہ ارسلان کی عقلمندی پر بہت خوش ہوا <EOS> اگر کہتا کہ بات سنی ہوئی ہے تو اسے اتنے سونے کے برتن دینا پڑتے اس نے جلدی سے کہہ دیا:یہ بات میں نے نہیں سنی <EOS> <EOP>دیکھا بچو <EOS> ارسلان نے بادشاہ سلامت سے عقلمندی سے سونے کا ہاتھی حاصل کر لیا <EOS> <EOP> <EOD>