ایک دن جب بوڑھا اپنے کام میں مصروف تھا تو اسے ایک گرج دار دہاڑ سنائی دی <EOS> اس نے اپنا کلہاڑا نیچے رکھا اور خاموشی سے سننے لگا <EOS> اچانک ایک بڑا سا شیر جھاڑیوں میں سے باہر آ نکلا <EOS> شیر نے بوڑھے سے کہا کہ مجھ سے مت ڈرو <EOS> میں تمہیں نقصان نہیں پہنچاؤں گا <EOS> تم بہت محنت سے کام کرتے ہو <EOS> <EOP>تم بیٹھ کر تھوڑی دیر آرام کرو تمہارا کام میں کر دوں گا <EOS> <EOP>بوڑھا حیران تھا <EOS> <EOP>اسے معلوم نہیں تھا کہ شیر باتیں کر سکتے ہیں اور کیا بات ہے کہ شیر اسے مدد کرنے کی پیش کش کر رہا تھا <EOS> اس نے کہا:تم کتنے مہربان ہو،پیارے شیر <EOS> <EOP>بوڑھا ایک درخت کے نیچے آرام کر رہا تھا،جب کہ شیر کام کر رہا تھا <EOS> شیر نے جلد ہی ساری لکڑیاں کاٹ دیں <EOS> بوڑھے اور شیر نے مل کر لکڑیوں کو ایک گٹھری میں باندھ کر گدھے کی پیٹھ پر لاد دیا <EOS> بوڑھے نے شیر کا شکریہ ادا کیا اور لکڑیاں بیچنے چلا گیا <EOS> <EOP>اگلے دن پھر شیر آیا اور اس بوڑھے کی دوبارہ مدد کی <EOS> کچھ ہفتوں تک یہ سلسلہ جاری رہا <EOS> <EOP>ایک دن کام ختم ہونے کے بعد شیر نے بوڑھے کی گود میں اپنا سر رکھا اور آرام کرنے لگا <EOS> اس نے بوڑھے کی طرف دیکھتے ہوئے پوچھا:کیا میں خوبصورت ہوں <EOS> <EOP>ہاں واقعی،تم بہت خوبصورت ہو <EOS> بوڑھے نے جواب دیا <EOS> <EOP>کیا میں طاقتور ہوں <EOS> شیر نے پوچھا <EOS> <EOP>ہاں یقینا،بے شک بہت طاقتور ہو <EOS> بوڑھے نے جواب دیا <EOS> <EOP>کیا میں جوان اور توانائی سے بھرا ہوا ہوں <EOS> شیر نے پوچھا <EOS> <EOP>ہاں،ہاں بالکل ایسا ہی ہے <EOS> بوڑھے نے جواب دیا <EOS> <EOP>کچھ دیر سوچنے کے بعد بوڑھے نے شیر سے کہا:تم میں ایک چیز کی کمی ہے <EOS> تمہارے جسم سے بدبو آتی ہے <EOS> اگر تمہیں کوئی اعتراض نہ ہو تو براہِ کرم اپنا سر میری گود سے ہٹا لو <EOS> <EOP>اگر آپ کی طرح میرے جسم سے بھی بدبو آنے لگی تو میری بیوی کو بہت بُرا لگے گا <EOS> <EOP>شیر اُچھل کر اس کی گود سے اُٹھا اور بوڑھے کو کلہاڑی دیتے ہوئے کہا:اسے میری پیٹھ پر مارو <EOS> <EOP>بوڑھے نے کہا:میں تمہیں تکلیف نہیں پہنچا سکتا <EOS> <EOP>شیر نے کہا:یہ میری خواہش ہے <EOS> اور یہ کہنے کے ساتھ ہی وہ دہاڑنے لگا <EOS> <EOP>بوڑھے کی سمجھ میں کچھ نہیں آ رہا تھا کہ وہ اب کیا کرے <EOS> <EOP>آخر اس نے کلہاڑی اُٹھا کر شیر کی پیٹھ پر دے ماری <EOS> شیر کی پیٹھ پر گہرا زخم آیا اور خون نکلنے لگا <EOS> اس سے شیر کا جسم سرخ اور چپ چپا ہو گیا <EOS> شیر جنگل میں واپس چلا گیا اور بوڑھا اپنی لکڑیاں بازار میں لے گیا <EOS> <EOP>اگلے دن بوڑھا اپنے کام والی جگہ پر آیا <EOS> شیر آیا اور اسے دور سے دیکھتا رہا،لیکن کوئی بات نہیں کی <EOS> بوڑھا خوف زدہ ہو گیا <EOS> <EOP>وقت گزرتا گیا اور پھر ایک دن اچانک شیر جھاڑیوں کے پیچھے سے بوڑھے کی طرف بڑھا <EOS> <EOP>اس نے بوڑھے سے کہا:میری پیٹھ کی طرف دیکھو،زخم کا کوئی نشان ہے <EOS> <EOP>بوڑھے نے غور سے دیکھا،لیکن اسے کہیں کلہاڑی سے لگنے والے زخم کا نشان نظر نہیں آیا <EOS> <EOP>یہ بالکل ٹھیک ہے،کوئی نشان نہیں ہے <EOS> بوڑھے نے کہا <EOS> <EOP>ہاں <EOS> شیر نے جواب دیا:کلہاڑی کا زخم تو ٹھیک ہو گیا ہے،لیکن تمہارے سخت الفاظ کا زخم ابھی تک میرے دل پر موجود ہے،جو کبھی ٹھیک نہیں ہو سکتا <EOS> <EOP>مجھے ہمیشہ یاد رہے گا کہ تم نے میری بدبو دار جلد کے بارے میں جو کہا تھا <EOS> اب تم اس جنگل کو چھوڑ دو،ورنہ میں تمہیں کھا جاؤں گا <EOS> اور یہ کہنے کے ساتھ ہی وہ گرج دار آواز سے دہاڑنے لگا <EOS> بوڑھا جنگل چھوڑ کر چلا گیا اور اس دن سے اسے تمام شیروں سے خوف محسوس ہونے لگا <EOS> اسی وجہ سے دوسرے لوگ بھی اب شیروں سے خوف زدہ رہنے لگے ہیں <EOS> <EOP> <EOD>