زارا اور ساجد دونوں بھائی بہن گرمیوں کی چھٹیاں گزارنے اپنی نانی کے گھر گئے <EOS> ان کی نانی کے گاؤں کے قریب ہی ایک جنگل تھا <EOS> دونوں جب رات کو سو رہے تھے تو انھوں نے محسوس کیا کہ باہر کچھ آوازیں آ رہی ہیں <EOS> دونوں باہر گئے تو انھوں نے دیکھا کہ ایک درخت پر اُلو بیٹھا تھا <EOS> بارہ سنگھا اور لومڑی باتیں کر رہے تھے اور مختلف جانور ایک دوسرے کے ساتھ کھیل رہے تھے <EOS> <EOP>سارے جانور ان دونوں کو دیکھنے لگے <EOS> لومڑی نے دونوں کو دیکھ کر پوچھا:کون ہو تم لوگ <EOS> ہم نے تم کو یہاں پہلے کبھی نہیں دیکھا <EOS> <EOP>ہم یہاں اپنی نانی کے پاس گرمیوں کی چھٹیاں گزارنے آئے ہیں <EOS> زارا نے کہا <EOS> <EOP>اُلو نے کہا:اچھا وہ بوڑھی خاتون تمہاری نانی ہیں <EOS> <EOP>وہ بہت اچھی ہیں <EOS> دن کے وقت پرندوں کو پانی اور دانہ دیتی ہیں <EOS> <EOP>جی،انھیں جانوروں سے بہت پیار ہے،خاص طور پر پرندوں سے <EOS> <EOP>بارہ سنگھے نے پوچھا:تم لوگوں کو گاؤں زیادہ اچھا لگتا ہے یا شیر <EOS> <EOP>ساجد بولا:شہر میں بہت گرمی ہوتی ہے،تازہ ہوا سے لوگ محروم ہیں <EOS> بارشوں کے بعد نالے بھر جاتے ہیں اور کئی لوگ جان سے ہاتھ دھو بیٹھتے ہیں <EOS> یہاں گاؤں میں ٹھنڈی ہوا بھی ہے اور بارش میں خوبصورتی اور بڑھ جاتی ہے <EOS> <EOP>بارہ سنگھا بولا:تو جب شہر میں اتنے مسائل ہیں تو تم لوگ شہر کیوں نہیں چھوڑ دیتے <EOS> <EOP>ہمارے والد کی نوکری شہر میں ہے <EOS> <EOP>وہ بولا:اچھا اچھا،تو تم لوگ،چھٹیوں میں تازہ ہوا کے مزے لینے آتے ہو <EOS> <EOP>دیر تک جانوروں کے ساتھ باتیں کر کے دونوں نے جانوروں کو الوداع کہا <EOS> <EOP>لومڑی نے کہا:تم دوبارہ ملنے آؤ گے ناں <EOS> <EOP>ہاں ہم ضرور آئیں گے <EOS> دونوں نے ایک ساتھ کہا اور گھر کی طرف روانہ ہو گئے <EOS> <EOP> <EOD>