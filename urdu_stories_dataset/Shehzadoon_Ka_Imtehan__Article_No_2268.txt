وہ بہت نیک دل اور رعایا کا خیال رکھنے والا بادشاہ تھا <EOS> اس کے دو شہزادے عبید اور عزیر تھے <EOS> عبید عمر میں تو بڑا تھا مگر عقل اور سمجھ داری میں عزیر سے کم تھا <EOS> ایک دن بادشاہ نے اپنے دونوں شہزادوں کو بلایا اور کہا:میرے بچو <EOS> اب میں بوڑھا ہوتا جا رہا ہوں،اس لئے یہ سلطنت تم دونوں میں سے کسی ایک کے نام کرنا چاہتا ہوں اس کے لئے تم دونوں کو ایک امتحان سے گزرنا ہو گا <EOS> <EOP>تم دونوں الگ الگ سمتوں میں جاؤ <EOS> میں تمہیں دس دس اشرفیاں دوں گا <EOS> جس نے بھی رقم کو خوبی سے استعمال کیا،میں اسے بادشاہ بنا دوں گا <EOS> <EOP>دوسرے دن دونوں نے اپنے والدین کو الوداع کہا اور چل پڑے <EOS> کچھ دیر چلنے کے بعد عبید ایک شہر میں پہنچا،جہاں اسے گھڑیوں کی ایک بہت بڑی دکان دکھائی دی <EOS> <EOP>کافی دیر بعد اسے ایک سونے کی گھڑی پسند آئی اور اس نے وہ لے لی <EOS> <EOP>اس کا خیال تھا کہ بادشاہ کو یہ گھڑی بہت پسند آئے گی <EOS> <EOP>دوسری جانب شہزادہ عزیر ایک گاؤں پہنچا جہاں پانی کی بہت قلت تھی لوگوں کو پانی حاصل کرنے کے لئے میلوں دور دوسرے گاؤں جانا پڑتا تھا <EOS> اس نے ان اشرفیوں سے وہاں کنواں کھدوا دیا اور پانی کا مسئلہ ہمیشہ کے لئے حل کر دیا <EOS> واپس آ کر دونوں شہزادوں نے بادشاہ کو اپنی اپنی داستان سنائی <EOS> <EOP>بادشاہ نے عزیر سے کہا:مجھے تم پر فخر ہے کہ تم نے رعایا کی پریشانی دور کر دی،جب کہ عبید نے اپنے لئے وقتی خوشی حاصل کی <EOS> آج سے تم بادشاہ ہو <EOS> <EOP> <EOD>