پہاڑ کے دامن میں چشمے کے قریب ایک چوہے اور ایک چوہیا نے بِل بنایا ہوا تھا <EOS> وہ ہر روز اپنے بِل سے باہر آتے،چشمے کے قریب ہی جھولا موجود تھا،جو اُلجھی ہوئی جھاڑیوں سے بن گیا تھا <EOS> وہ کھیلتے،اُچھلتے کودتے اور اپنے بِل میں گھس جاتے تھے <EOS> <EOP>ایک دن دونوں بِل سے باہر آئے اور چشمے کے پاس بنے جھولے پر جھولا جھولنے لگے <EOS> <EOP>اسی وقت ایک بلی قریب سے گزری <EOS> اس نے دونوں کو کھیلتے ہوئے دیکھ لیا تھا <EOS> ان دو موٹے تازے چوہوں کو دیکھ کر اس کے منہ میں پانی بھر آیا،وہ ایک پتھر کی اوٹ میں بیٹھ کر کافی دیر تک دیکھتی رہی <EOS> پھر سامنے آکر بولی:کیا تم میرے ساتھ کھیلنا پسند کرو گے <EOS> <EOP>بلی کی آواز سن کر دونوں اپنے بِل کی طرف بھاگے <EOS> <EOP>بلی نے کہا:کہاں جا رہے ہو،تم مجھے اپنا دوست ہی سمجھو <EOS> <EOP>بھلا آگ اور پانی کی کیا دوستی،تم ہماری دوست کبھی نہیں ہو سکتی <EOS> چوہے نے بِل میں گھستے ہوئے جواب دیا <EOS> <EOP>بلی بھی سمجھ گئی کہ یہ دونوں بہت چالاک ہیں،اس طرح ہاتھ نہیں آئیں گے <EOS> وہ بل کے ارد گرد چکر لگاتی رہی،چوہے بِل سے باہر آنے کا نام ہی نہیں لے رہے تھے <EOS> آخر چوہیا نے چوہے سے کہا:ہم کب سے چشمے کی سیر پر نہیں گئے اور نہ جھولے کے مزے لیے <EOS> <EOP>چلو آج جھولا جھولیں،آج میرا چشمے پہ جا کر کھیلنے کو بہت جی چاہ رہا ہے <EOS> <EOP>چوہے نے کہا:باہر بی بلی ہماری تاک میں بیٹھی ہے،ہم بِل سے باہر نہیں جا سکتے <EOS> چوہے نے اسے سمجھاتے ہوئے کہا <EOS> <EOP>لیکن چوہیا نے چوہے کی بات نہ مانی اور بل سے باہر آ گئی <EOS> بلی چھپ کر بیٹھی تھی،چوہیا کے پاس آئی اور کہنے لگی:ارے،آج اکیلی آئی ہو کیا <EOS> <EOP>چوہیا بلی کو دیکھ کر بھاگنے ہی والی تھی کہ بلی نے آواز لگائی:آؤ تم میری پیٹھ پر بیٹھ جاؤ،آج میں تمہیں پورے چشمے کی سیر کراتی ہوں <EOS> <EOP>چوہیا یہ سن کر بہت خوش ہوئی اور بلی کی پیٹھ پر بیٹھ کر چشمے کی سیر کو چل پڑی <EOS> چوہا بھی غافل نہیں تھا <EOS> چپکے چپکے ان کے پیچھے چل پڑا <EOS> بلی نے چوہیا سے کہا:جلدی سے جھولے پر بیٹھ جاؤ میں تمہیں جھولا دیتی ہوں اور تم اپنی پیاری سی آواز میں گانا سناؤ <EOS> <EOP>چوہیا گاتے ہوئے جھولنے لگی اور بلی اسے جھولے میں مگن دیکھ کر اس پر جھپٹ پڑی <EOS> <EOP>چوہیا کی دم اس کے دانتوں میں آگئی <EOS> چوہے نے یہ دیکھ کر آواز لگائی:بی بلی <EOS> تم بہت اچھا جھولا دیتی ہو <EOS> مجھے بھی جھولا جھولنا ہے <EOS> <EOP>چوہیا جو اپنی دم چھڑانے کی کوشش کر رہی تھی اس نے چوہے کو دیکھا تو اس کی جان میں جان آئی <EOS> <EOP>اس موٹے تازے چوہے کو دیکھ کر بلی کے منہ میں پانی بھر آیا اور دو چوہوں کے شکار پر دل ہی دل میں خوش ہونے لگی <EOS> <EOP>چوہا جھٹ سے جھولے پر بیٹھ گیا اور بلی اسے جھولے دینے لگی،اچانک چوہے نے بی بلی کے منہ کے قریب چھلانگ لگائی <EOS> بلی نے چوہے کو بھی لقمہ بنانے کے لئے منہ کھولا تو چوہیا کی دم اس کے منہ سے نکل گئی،لیکن چوہے کی دم بلی کے منہ میں رہ گئی <EOS> اسی لمحے دونوں بھاگ کر اپنے بِل میں گھس گئے <EOS> <EOP>اپنی دُم تو لیتے جاؤ <EOS> بلی نے چوہے کی آدھی کٹی ہوئی دم کو ہلاتے ہوئے کہا <EOS> <EOP>چوہے نے بِل میں سے جھانکتے ہوئے کہا:بخشو بی بلی <EOS> چوہا لنڈورا ہی بھلا <EOS> <EOP>یہ سن کر بلی اپنا سا منہ لے کر خالی ہاتھ ملتی رہ گئی <EOS> <EOP> <EOD>