بیل چارہ کھاتے کھاتے رُکا اور بولاتمہاری طرح دن بھر چار دانوں کے لئے میلوں میل مارا ماری تو نہیں کرنی پڑتی <EOS> <EOP>گھر لوٹنے پر اتنا تو طے رہتا ہے کہ پیٹ بھرنے کے لئے پورا چارہ مل جائے گا <EOS> اور پھر جو چارہ کھلائے گا،وہ کام تو لے گا ہی <EOS> بنا محنت کے بنا کام کئے کھانا بھی تو ٹھیک بات نہیں ہے <EOS> تم کوئی کام نہیں کرتے <EOS> چپکے سے کسی کے مکئی کے کھیت میں گھس جاتے ہو <EOS> کسی کے باغ میں چوری چھپے جا کر پھل کترنے لگتے ہو <EOS> <EOP>اس طرح کھانے کا اپنا ہی مزہ ہے <EOS> <EOP>طرح طرح کے اچھے پھل کھانے کو مل جاتے ہیں <EOS> <EOP>اچھے پھل ڈھونڈنے کے لئے بھی تو محنت کرنی پڑتی ہے <EOS> ہمیں جو آزادی ملی ہوئی ہے،اس کا تو مزہ ہی کچھ الگ ہے <EOS> ہم اپنی مرضی کے مالک ہیں <EOS> تم اپنی مرضی سے کہیں بھی نہیں جا سکتے <EOS> اپنی مرضی کا کھا بھی نہیں سکتے <EOS> تمہارے مالک جو چنے کی اچھی دال کھاتے ہیں،ہم اُن کے آنگن میں جا کر کچھ دانے اس میں سے کھا لیتے ہیں <EOS> تمہارے آنگن کے آم کے پیڑ پر ہر سال مزیدار آم لگتے ہیں <EOS> <EOP>تم نے کبھی چکھے بھی نہیں ہوں گے <EOS> ہمیں دیکھو <EOS> پکے ہوئے آموں کا مزہ ہم سب سے پہلے اُٹھاتے ہیں <EOS> تمہارے مالک کسان سے بھی پہلے طوطے نے آنکھیں مٹکا کر کہا <EOS> <EOP>بیل کہاں چپ رہنے والا تھا <EOS> وہ اپنے تھوتھن کو ہلا کر بولامیرا مالک کسان میری حفاظت کرتا ہے،ٹھنڈ اور بارش میں مجھے الگ کوٹھری میں باندھ دیتا ہے <EOS> تمہیں تو باہر کھلے درختوں پر ٹھنڈ،بارش اور اولوں کی مار جھیلنی پڑتی ہے <EOS> <EOP>ارے بھائی <EOS> ہم بھی کسی مکان کے کونے میں جا کر دبک جاتے ہیں <EOS> ہمارا بھی وقت کٹ جاتا ہے <EOS> اچھا بُرا وقت تو سبھی کے ساتھ ہوتا ہے <EOS> اب ہماری زندگی کو بھی دیکھو آزادی کے فائدے تو ہیں لیکن کبھی ہمیں شکاری مار گراتے ہیں،کبھی کوئی چڑی مار پکڑ کر پنجرے میں بند کر لیتے ہیں <EOS> آسمان میں اُڑتے ہوئے بھی باز عقاب جھپٹا مار کر ہم پر حملہ کر دیتے ہیں <EOS> <EOP>آزادی ملی ہے تو اس کی کچھ قیمت تو چکانی ہی پڑے گی <EOS> مزہ اور آزادی کوئی مفت میں تھوڑے ہی ملتے ہیں <EOS> <EOP>طوطے نے اپنی بات کو پورا کرتے ہوئے کہاویسے کھلی ہوا میں سانس لینے کا مزہ ہی کچھ اور ہے <EOS> <EOP>تم صحیح کہتے ہوبیل نے سر ہلا کر کہامگر میری زندگی صرف میرے لئے نہیں ہے <EOS> میں جس فصل کو اُگانے میں مدد کرتا ہوں،اس سے پورے خاندان کی پرورش ہوتی ہے <EOS> <EOP>میرا مالک مجھے چارہ کھلانے کے بعد ہی کھانا کھاتا ہے <EOS> وہ صبح اُٹھ کر مجھے پہلے چارہ کھلاتا ہے،تب خود کچھ کھاتا ہے <EOS> میری زندگی تمہاری طرح آزاد بھلے ہی نہ ہو،مگر ایک دم بے معنی بھی نہیں ہے <EOS> طوطے کو بیل کی بات صحیح لگی <EOS> وہ بولا،ہم دونوں ہی اپنی اپنی جگہ درست ہیں <EOS> قدرت نے ہماری زندگی کو جیسا بنایا ہے،ہمیں ویسے ہی جینا ہے <EOS> اچھا چلتا ہوںیہ کہہ کر طوطا پھُر سے اُڑ گیا <EOS> بیل دیر تک سر اُٹھائے دیکھتا رہ گیا <EOS> <EOP> <EOD>