ایک قاضی صاحب نے اپنے شاگردوں کا امتحان لینے کے لئے ان کے سامنے ایک مقدمہ رکھا اور ان کو اپنی رائے لکھنے کو کہا <EOS> <EOP>ایک شخص کے گھر مہمان آئے <EOS> اس نے ان کی خاطر مدارات کے لئے اپنے ملازم کو دودھ لینے بھیجا،تاکہ مہمانوں کے لئے کھیر بنائی جا سکے <EOS> ملازم دودھ کا برتن سر پر رکھے آ رہا تھا کہ اوپر سے ایک چیل گزری جس کے پنجوں میں سانپ تھا <EOS> <EOP>سانپ کے منہ سے زہر کے قطرے نکلے جو دودھ میں جا گرے <EOS> مہمانوں نے اس دودھ سے بنی کھیر کھائی تو سب ہلاک ہو گئے <EOS> اب اس کا قصور وار کون ہے <EOS> <EOP>پہلے شاگرد نے لکھا:یہ غلطی ملازم کی ہے اسے برتن ڈھانپنا چاہیے تھا <EOS> لہٰذا مہمانوں کا قتل اس کے ذمے ہے اسے سزا دی جائے گی <EOS> <EOP>قاضی صاحب نے کہا:یہ بات درست ہے کہ ملازم کو برتن ڈھانپنا چاہیے تھا،لیکن یہ اتنا بڑا جرم نہیں کہ اسے موت کی سزا دی جائے <EOS> <EOP>دوسرے شاگرد نے لکھا:اصل جرم گھر کے مالک کا ہے <EOS> اسے پہلے خود کھیر چکھنی چاہیے تھی،پھر مہمانوں کو پیش کرنی چاہیے تھی <EOS> قاضی صاحب نے یہ جواز بھی مسترد کر دیا <EOS> <EOP>تیسرے نے لکھا:یہ ایک اتفاقی واقعہ ہے <EOS> مہمانوں کی تقدیر میں مرنا لکھا تھا <EOS> اس میں کسی کو سزا وار قرار نہیں دیا جا سکتا ہے <EOS> <EOP>قاضی صاحب نے کہا:یہ کسی جج کی سوچ نہیں ہونی چاہیے <EOS> <EOP>جج اگر مقدمات تقدیر پر ڈال دے گا تو انصاف کون کرے گا <EOS> <EOP>چوتھے نے کہا:سب سے پہلا سوال یہ ہے کہ یہ سارا منظر کس نے دیکھا کہ چیل کے پنجوں میں سانپ ہے <EOS> کس نے سانپ کے منہ سے زہر نکلتا دیکھا <EOS> اگر اس منظر کا گواہ ملازم ہے تو وہ مجرم ہے <EOS> اگر گواہ مالک ہے تو وہ مجرم ہے اور اگر کوئی گواہ نہیں تو جس نے یہ کہانی گھڑی ہے <EOS> وہ قاتل ہے <EOS> <EOP>قاضی صاحب نے اپنے چوتھے شاگرد کو شاباش دی اور صرف اسے قاضی کے منصب کا اہل قرار دیا <EOS> <EOP> <EOD>