TITLE: Gharoor Ki Saza - Article No. 2922

mb15"> <EOS> <EOP>
mb15"> 
ملائکہ خان <EOS> <EOP>
احسن ساتویں جماعت کا طالب علم تھا۔ <EOS> وہ اپنے ماں باپ کے ساتھ دریا کنارے چھوٹے سے گھر میں رہتا تھا۔ <EOS> وہ لوگ بہت غریب تھے۔ <EOS> احسن کے ابو ایک معمولی مچھیرے تھے۔ <EOS> وہ دن بھر مچھلیاں پکڑتے، مگر ان کے ہاتھ بہت کم مچھلیاں آتی تھیں۔ <EOS> کبھی تو ان کے گھر میں فاقے بھی ہو جاتے تھے۔ <EOS> <EOP>
mt2">احسن کے ماں باپ کی خواہش تھی کہ وہ احسن کو پڑھا لکھا کر ایک بڑا آدمی بنائیں۔ <EOS> اس کی جماعت میں ایک اور بچہ پڑھتا تھا۔ <EOS> اس کا نام رحمان تھا۔ <EOS> وہ پورا احسن کی ضد تھا۔ <EOS> اس کے ابو بہت بڑے تاجر تھے رحمان کا گھر بہت بڑا تھا۔ <EOS> اس کو دنیا کی تمام آسائشیں حاصل تھیں۔ <EOS> ان ہی باتوں نے اسے ناشکرا بنا دیا تھا۔ <EOS> اسے اپنے آپ پر بہت غرور تھا۔ <EOS> وہ پڑھائی میں بھی اچھا نہیں تھا۔ <EOS> <EOP>
(جاری ہے) <EOS> <EOP>
">


LIVEAn error occurred. Please try again laterTap to unmuteLearn moreAdvertisement <EOS> <EOP>
"> <EOS> <EOP>
mt2"> <EOS> <EOP>
احسن ہمیشہ جماعت میں اول پوزیشن لیتا تھا۔ <EOS> احسن اپنے حسنِ سلوک اور جماعت میں اچھی کارکردگی کی وجہ سے جماعت کا لائق ترین طالبِ علم بن چکا تھا۔ <EOS> وہ ہمیشہ جماعت کے شرارتی لڑکوں کو سمجھاتا کہ وہ جماعت میں شرارتیں نہ کریں۔ <EOS> پھر بھی وہ نہیں مانتے تو وہ ان کی شکایت ماسٹر صاحب سے کر دیتا۔ <EOS> پھر ماسٹر صاحب ان بچوں کو ڈانٹتے۔ <EOS> ان کی ڈانٹ کھانے والے بچوں میں رحمان بھی شامل تھا۔ <EOS> <EOP>
mt2">اس کو ماسٹر صاحب سے ڈانٹ کیا پڑی وہ تو احسن کا دشمن ہو گیا۔ <EOS> اس نے سوچ لیا تھا کہ اگر اسے کوئی موقع ملے گا تو وہ احسن سے بدلا ضرور لے گا۔ <EOS> <EOP>
رحمان نے بظاہر احسن سے دوستی کر لی۔ <EOS> ایک ہفتے بعد اس نے احسن کو اپنے دوستوں کے ساتھ پکنک پر بلایا۔ <EOS> احسن نے پہلے تو منع کر دیا، لیکن پھر رحمان کی ضد سے راضی ہو گیا۔ <EOS> رحمان نے اپنے دوستوں کو بھی اپنے ساتھ ملا لیا اور وہ لوگ بھی راضی ہو گئے، کیونکہ وہ بھی رحمان کی طرح ماسٹر صاحب سے ڈانٹ کھاتے رہتے تھے اور وہ بھی احسن سے بدلا لینا چاہتے تھے۔ <EOS> <EOP>
mt2">انھوں نے پکنک کے بہانے احسن کو رحمان کے دوسرے بنگلے پر لے جانے کا پروگرام بنایا تھا۔ <EOS> احسن نے پہلے ہی اپنے ماں باپ سے اجازت لے لی تھی۔ <EOS> رحمان نے اپنے دوستوں کی مدد سے بنگلے کے پیچھے ایک بہت بڑا گڑھا کھدوا لیا تھا۔ <EOS> پھر وہ لوگ احسن کو بنگلے کے پیچھے کا نظارہ دکھانے کے بہانے باہر لے آئے اور اسے دھوکے سے اس گڑھے میں گرا دیا اور اسے چھوڑ کر بنگلے میں آ گئے۔ <EOS> <EOP>
mt2">دوسرے دن وہ لوگ اپنے اپنے گھروں کو پہنچ گئے۔ <EOS> <EOP>
احسن بھوک اور پیاس سے نڈھال گڑھے میں پڑا تھا۔ <EOS> اس کی کچھ سمجھ میں نہیں آ رہا تھا کہ وہ کیا کرے۔ <EOS> ادھر ویسا ہی حال اس کے ماں باپ کا تھا۔ <EOS> وہ لوگ بہت پریشان تھے کہ ان کا بیٹا گھر واپس کیوں نہیں آیا۔ <EOS> انھوں نے اس بارے میں رحمان اور اس کے دوستوں سے پوچھا تو انھوں نے کہا کہ احسن کا وہاں دل ہی نہیں لگا۔ <EOS> <EOP>
mt2">اسے آپ لوگوں کی یاد آ رہی تھی، اس لئے وہ اُسی شام وہاں سے چلا آیا تھا۔ <EOS> ادھر بنگلے پر متعین نوکر کو احسن پر رحم آ گیا اور اس نے احسن کو اس گڑھے سے باہر نکال کر اسے کھانا کھلایا پھر اس نے احسن کو سب کچھ بتا دیا۔ <EOS> اس نے احسن کو یہ بھی بتایا کہ رحمان نے اسے پیسے دیے تھے کہ وہ رحمان کے باپ کو کچھ نہ بتائے کہ یہاں کیا ہو رہا ہے۔ <EOS> نوکر احسن کو رحمان کے امی ابو کے پاس لے گیا اور ان کو سب کچھ بتا دیا۔ <EOS> <EOP>
mt2">رحمان کے ابو نے احسن کو پیار کیا اور اس کو خود اس کے گھر چھوڑ کر آئے۔ <EOS> احسن کے امی ابو نے جب اپنے بچے کو دیکھا تو اسے فوراً اپنے گلے سے لگا لیا۔ <EOS> رحمان کے ابو نے احسن کے ماں باپ سے اپنے بیٹے کی اس حرکت پر معافی مانگی۔ <EOS> احسن کے ماں باپ نے انھیں معاف کر دیا۔ <EOS> گھر آ کر رحمان کو اس کے ابو نے بہت ڈانٹا اور مارا بھی۔ <EOS> ان کے غصے کی انتہا نہیں تھی۔ <EOS> انھوں نے رحمان کو دوسرے شہر ہاسٹل میں بھیج دیا اور احسن کو پڑھانے کی ذمے داری اپنے سر لے لی۔ <EOS> آج احسن ایک بہت بڑا انجینئر ہے۔ <EOS> وہ اپنے ماں باپ کی آرزؤں پر پورا اُترا۔ <EOS> رحمان آج تک تعلیم سے محروم ہے۔ <EOS> وہ آج اپنی اس حرکت پر بہت شرمندہ ہے۔ <EOS> <EOP> <EOD>