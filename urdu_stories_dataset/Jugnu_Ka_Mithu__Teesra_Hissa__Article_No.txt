کل اتوار ہے اور ہم سب پکنک پر جائیں گے <EOS> جگنو نے سکول سے آتے ہی اعلان کیا کون لے کر جائے گا تمہیں پکنک پر <EOS> آپا نے طنز کیا <EOS> <EOP>ابو اور کون <EOS> انہوں نے پچھلے ہفتے وعدہ کیا تھا کہ اگر پاکستان میچ جیت گیا تو ہمیں پکنک پر لے جائیں گے <EOS> امی جب رات کو ابو آجائیں تو انہیں یاد کرا دیجئے گا <EOS> <EOP>کیا بکواس ہے یہ پاکستان میچ جیت گیا تو ابو تم لوگوں کو پکنک پر لے کر جائیں گے <EOS> میں تو نہیں جاؤں گی دادی جان کے پاس رہوں گی <EOS> آپا غصے سے بولیں <EOS> <EOP>مگر بیٹا میں تو صبح تمہارے چچا کی طرف جاؤں گی،تم چلی جانا پکنک پر کبھی کبھار گھوم بھی لینا چاہئے،باغ کی سیر سے دماغ کھلتا ہے <EOS> <EOP>دادی جان نے مشورہ دیا <EOS> <EOP>بالکل ٹھیک کہا دادی جان انہیں بہت ضرورت ہے دماغ کھولنے کی،پتہ نہیں کب سے بند پڑا ہے،بھوت بنگلہ بن گیا ہے <EOS> جگنو ہنستے ہوئے بولا <EOS> <EOP>تم اپنی چونچ بند رکھو ورنہ <EOS> آپا نے اسے مارنے کے لئے دادی جان کے نیچے سے کشن کھینچنے لگیں تو ساتھ ہی ان کی تسبیح بھی کھینچ کر ٹوٹ گئی <EOS> <EOP>ارے بیٹا یہ کیا کیا تم نے <EOS> غصے میں میری تسبیح ہی توڑ ڈالی <EOS> اتنا غصہ بھی ٹھیک نہیں ہوتا،بھائی تو مذاق کر رہا تھا <EOS> <EOP>دادی جان تسبیح کے دانوں کو دیکھ کر تاسف سے بولیں <EOS> <EOP>سوری دادی جان <EOS> یہ سب اس جگنو کا قصور ہے،اسے کیا ضرورت ہوتی ہے بلاوجہ مذاق کرنے کی <EOS> آپا جگنو کو کھا جانے والی نظروں سے دیکھتے ہوئے بولیں <EOS> <EOP>ارے دادی جان میں ابھی ٹھیک کر دیتا ہوں،جگنو تابعداری سے بولا اور جلدی جلدی تسبیح کے دانے اکٹھے کرنے لگا،جاؤ شمع سوئی دھاگہ لے کو آؤ <EOS> <EOP>ارے بیٹا رہنے دو،بہت مشکل ہے قالین پر دانے کہاں نظر آئیں گے <EOS> دادی فکر مندی سے بولیں <EOS> <EOP>ارے دادی جان آپ فکر ہی نہ کریں،پرونا ایک ہی تسبیح میں ان بھکرے دانوں کو جو مشکل ہے تو اس مشکل کو آسان کرکے چھوڑوں گا <EOS> <EOP>ارے بھائی <EOS> تم نے تو اقبال کا شعر پڑھ دیا،تمہیں کیسے یاد ہو گیا <EOS> شمع حیرت سے بولی <EOS> <EOP>بھئی یہ سب تو مٹھو کی دوستی کا کرشمہ ہے کہ مجھے بھی اقبال کے اشعار سے دلچسپی ہو گئی کیوں مٹھو بھیا <EOS> <EOP>ذرہ نوازی ہے جگنو میاں <EOS> مٹھو شرماتے ہوئے بولا <EOS> <EOP>اگلے دن صبح صبح سب تیار ہو کر تمام سازو سامان سمیت گاڑی میں آ بیٹھے <EOS> آگے امی ابو بیٹھے تھے،پیچھے جگنو اور شمع،درمیان میں مٹھو کا پنجرہ رکھا تھا <EOS> <EOP>آپا بیٹھنے کے لئے آئیں تو ان کے لئے جگہ نہ تھی،انہیں بے حد غصہ آیا،یہ مٹھو یہاں کیا کر رہا ہے کون لایا ہے <EOS> اسے نیچے اتارو اسی وقت <EOS> <EOP>ارے ارے آپا <EOS> ذرا ادب سے بات کریں آخر آپ کے پروفیسر صاحب کا مٹھو ہے <EOS> <EOP>تم اپنی بکواس بند کرو <EOS> میں کہاں بیٹھوں گی اب <EOS> آپا کو مزید غصہ آگیا <EOS> <EOP>نہیں تیرا نشیمن قصرِ سلطانی کے گنبد پر <EOS> <EOP>تو شاہیں ہے بسیرا کر پہاڑوں کی چٹانوں پر <EOS> <EOP>مٹھو نے لقمہ دیا <EOS> <EOP>او مٹھو <EOS> تم اپنی چونچ بند رکھو،تم پر بھی جگنو کا اثر ہو گیا ہے <EOS> <EOP>مجھے اس کا پنجرہ دو میں اندر رکھ کر آتی ہوں <EOS> <EOP>ارے آپا ناراض کیوں ہوتی ہو <EOS> میں اسے اُٹھا کر اپنی گود میں رکھ لیتا ہوں آپ یہاں بیٹھیں <EOS> جگنو بولا <EOS> <EOP>صبح سویرے پارک میں پہنچ کر بہت مزہ آیا،سب سے زیادہ خوش مٹھو تھا <EOS> طرح طرح کے پرندے چہچہا رہے تھے اور مٹھو بھی انہیں دیکھ دیکھ کر سیٹیاں بجا رہا تھا اور ان کی نقلیں اتار رہا تھا <EOS> <EOP>بھئی میں ذرا سستا لوں <EOS> ابو نے ہری ہری گھاس پر لیٹ کر آنکھیں بند کر لیں <EOS> <EOP>کھول آنکھ زمیں دیکھ فلک دیکھ فضا دیکھ <EOS> <EOP>مشرق سے ابھرتے ہوئے سورج کو ذرا دیکھ <EOS> <EOP>مٹھو بولا <EOS> <EOP>تو ہی دیکھ مٹھو <EOS> میں تو بہت تھکا ہوا ہوں <EOS> مٹھو کے اس بے وقت کے شعر پر ابو نے بے زاری سے کہا تو مٹھو انہیں چھوڑ کر پھولوں کی طرف متوجہ ہو گیا <EOS> <EOP>واہ وا،پھول ہیں باغ میں یا پریاں قطار اندر قطار <EOS> <EOP>اودے اودے،نیلے نیلے،پیلے پیلے پیرہن <EOS> <EOP>اتنے میں جگنو اور شمع کے درمیان کسی بات پر بحث چھڑ گئی،وہ دونوں اپنی اپنی بات پر اڑے ہوئے تھے اور فیصلہ نہیں ہو پا رہا تھا <EOS> <EOP>اچھا چلو مٹھو سے پوچھ لیتے ہیں <EOS> جگنو بولا <EOS> <EOP>ہاں یہ ٹھیک ہے <EOS> شمع بھی متفق ہو گئی <EOS> <EOS> <EOS> <EOP>(جاری ہے) <EOS> <EOP> <EOD>