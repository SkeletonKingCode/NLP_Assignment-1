تیرے یہ خوبصورت پَر جس کو لوگ محفوظ کرکے رکھتے ہیں،ان سے پنکھیاں بنائی جاتی ہیں،کیوں ان کے ساتھ ایسے کر رہا ہے،یہ بہت انمول ہوتے ہیں <EOS> اے نادان تیرے خالق نے تجھے خوبصورت پروں سے نوازا ہے اور تو اپنے خالق کی اس نعمت کو دھتکار رہا ہے <EOS> <EOP>کیا تیرے اندر غرور آ گیا ہے <EOS> جو اپنے رب کی نعمت کو اس طرح سے اپنے جسم سے دور کر رہا ہے <EOS> <EOP>مور نے حکیم کی یہ باتیں سنیں تو اُس کی آنکھوں میں آنسو آ گئے اور وہ زار و قطار رونے لگا <EOS> <EOP>مور کے یوں رونے سے حکیم بھی بہت دُکھی ہو گیا اور وہ اپنی باتوں پر نادم ہوا کہ میں نے کیوں اس بچارے مور کا دل دکھی کیا <EOS> <EOP>مور نے حکیم سے کہا:اے اللہ کے نیک بندے کاش تو میری حالت سمجھ سکتا اور جان سکتا کہ میں نے کیوں ایسا کیا ہے <EOS> تو نے میری بات سنے بغیر ہی مجھے مجرم قرار دے دیا ہے <EOS> حکیم اُس مور کی طرف متوجہ ہوا اور اُس کی باتوں پر غور کرنے لگا <EOS> <EOP>مور نے کہا کیا تو نہیں جانتا،ہر طرف سے روز ہزاروں بلائیں میرے ان پروں کی وجہ سے میری جان لینے کیلئے آتی ہیں <EOS> ظالم شکاری انہی پروں کیلئے ہر طرف جال بچھاتا ہے <EOS> سنگدل تیر انداز ان پروں کی خاطر ہی میری جان سے کھیلتے ہیں <EOS> ان تمام آفتوں سے خود کو محفوظ رکھنے کیلئے میں نے اپنے تمام پَر اپنے جسم سے الگ کر دیئے ہیں <EOS> اپنے آپ کو بدصورت بنا دیا تاکہ تمام بلائیں مجھ سے دور رہیں <EOS> میرے نزدیک جان کی حفاظت بال و پَر کی حفاظت سے زیادہ ضروری ہے <EOS> شہرت سے گوشہ عافیت چھن جاتا ہے اور شہرت بہت سی بلائیں اپنے ساتھ لاتی ہے <EOS> <EOP> <EOD>