بچو <EOS> یہ ایک جنگل کی کہانی ہے <EOS> جس کے بڑے حصے پر بھیڑیوں کی حکومت قائم تھی اور ایک چھوٹے سے حصے پر بھیڑوں کی دونوں میں موقع بہ موقع کسی نہ کسی بات پر لڑائی ہو جاتی <EOS> بھیڑیے خونخوار اور طاقتور تھے <EOS> لیکن بھیڑوں نے اپنی حفاظت کے لئے کتے پال رکھے تھے <EOS> جب بھیڑیے ان پر حملہ کرتے تو یہ کتے ان کا مقابلہ کرتے اور ان کو بھگا دیتے <EOS> <EOP>کتوں کی وجہ سے بھیڑیں محفوظ تھیں <EOS> جب بھیڑوں اور بھیڑیوں کو آپس میں لڑتے لڑتے ایک مدت گزر گئی تو جنگل کے چند دوسرے بڑے جانوروں نے بیچ میں بڑھ کر دونوں میں صلح کرا دی <EOS> طے پایا کہ دونوں طرف سے ایسی ضمانت دی جائے کہ امن قائم رہے <EOS> بھیڑیوں نے تجویز پیش کی کہ وہ اپنی جان سے زیادہ عزیز بچے ضمانت کے طور پر بھیڑوں کے سپرد کریں گے اور بھڑیں اپنے کتے ہمارے حوالے کر دیں <EOS> <EOP>یہ بات بھیڑوں کو پسند آئی اور معاہدہ طے پا گیا <EOS> بھیڑوں نے اپنے کتے بھیڑیوں کو دے دیئے اور بھیڑیوں نے اپنے بچے بھیڑوں کے حوالے کر دیئے <EOS> <EOP>ابھی تو تھوڑی ہی دیر گزری تھی کہ بھیڑیوں کے بچوں نے اپنی ماؤں کو یاد کرکے رونا دھونا اور چیخنا چلانا شروع کر دیا <EOS> ان کی آواز سن کر بھیڑیے دوڑے دوڑے آئے اور غصے میں بھیڑوں سے کہا کہ تم صلح کی خلاف ورزی کر رہی ہو <EOS> <EOP>آخر ہمارے بچوں کو کیوں مار رہی ہو <EOS> بھیڑوں نے ایک زبان ہو کر کہا نہیں <EOS> جناب ایسا نہیں ہے یہ تو خود ہی چیخ پکار کر رہے ہیں انہوں نے ہماری نیندیں حرام کر دی ہیں <EOS> بھیڑیوں نے چیخ کر جواب دیا یہ کیسے ہو سکتا ہے <EOS> یہ تو جبھی چیخیں چلائیں گے جب انہیں تکالیف پہنچائی جائے گی <EOS> یہ کہہ کر انہوں نے فوراً معاہدہ توڑ دیا اور مل کر بھیڑوں پر حملہ کر دیا <EOS> کتے ان کے پاس نہیں تھے کہ حفاظت کرتے ذرا سی دیر میں بھیڑیے ساری بھیڑوں کو مار کر کھا گئے <EOS> <EOP> <EOD>