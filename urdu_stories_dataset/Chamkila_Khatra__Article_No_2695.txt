میرا اکلوتا بیٹا ثاقب سالانہ امتحان میں بہت کم نمبر لے سکا تھا <EOS> مجھے وجہ کا اندازہ ہو گیا تھا <EOS> ہمارے ملک میں ٹچ موبائل فون کی آمد آمد کے دن تھے <EOS> پھر بھی میں نے اسے کافی تاخیر سے خریدا <EOS> دیکھتے ہی دیکھتے یہ ہماری دفتری اور گھریلو زندگی کا لازمی حصہ بن گیا <EOS> مجھ سے غلطی یہ ہوئی کہ میں نے بیٹے کو جدید موبائل دلا دیا <EOS> <EOP>انٹرنیٹ کے توسط سے مختلف کھیل، کارٹون، ڈرامے، جانوروں اور جادوئی فلموں کا خزانہ اس میں موجود ہوتا ہے <EOS> بچے ایسی ہی چیزوں کی طرف تیزی سے لپکتے ہیں <EOS> یہی کچھ ثاقب کے ساتھ ہوا <EOS> آہستہ آہستہ ثاقب کی موبائل فون سے قربت گہری ہونے لگی <EOS> وہ اب اس کا استعمال زیادہ کرنے لگا تھا <EOS> میں اسے تنبیہ کر کے موبائل لے لیتا، لیکن وہ میری شفقت کا فائدہ اُٹھا کر کچھ دیر اور استعمال کرتا <EOS> <EOP>مجھے تم سے اس درجہ کم نمبروں کی اُمید نہ تھی <EOS> میں نے رزلٹ کارڈ دیکھ کر ثاقب سے کہا <EOS> <EOP>پاپا <EOS> میں نے محنت تو کی تھی <EOS> ثاقب کے الفاظ اُس کی زبان کا ساتھ نہیں دے رہے تھے <EOS> <EOP>اگر محنت کی تھی تو اتنے کم نمبر کیوں <EOS> وہ خاموش کھڑا رہا <EOS> <EOP>ثاقب میرے ساتھ آؤ <EOS> وہ میری جانب دیکھ کر میرے ساتھ چل پڑا <EOS> اپنے کمرے میں پہنچ کر میں نے پیار سے اُسے اپنے سامنے بٹھایا اور کہا:ثاقب <EOS> تم تو ہمیشہ اچھے نمبر حاصل کرتے ہو، مگر اس بار اتنے کم نمبر کی وجہ تمہیں بھی معلوم ہے اور مجھے بھی <EOS> <EOP>وہ خاموشی سے سر جھکا کر بیٹھا رہا <EOS> <EOP>بیٹے <EOS> اگر تم موبائل کا استعمال زیادہ نہ کرتے تو تمہاری توجہ تعلیم کی طرف زیادہ رہتی <EOS> <EOP>میں نے محسوس کیا کہ اُسے اپنی غلطی کا احساس ہو رہا تھا <EOS> شرمندگی کے گہرے آثار اُس کے چہرے پر موجود تھے <EOS> <EOP>میں یہ نہیں کہتا کہ تم اس جدید سہولت سے فائدہ نہ اُٹھاؤ <EOS> اس سے صرف وہی کام لو جس کے لئے یہ بنایا گیا ہے اور ہم نے اسے خریدا ہے <EOS> <EOP>مثلاً فون کرنا، واٹس ایپ اور یوٹیوب سے معلوماتی پروگرام دیکھنا اور وہ بھی دن میں صرف ایک گھنٹہ <EOS> بیٹا <EOS> تم نے کتابوں سے دوستی چھوڑ دی <EOS> تم صرف نصابی کتابیں ہی پڑھتے ہو، دیگر علمی، ادبی اور معلوماتی کتابیں پڑھنے پر تم توجہ ہی نہیں دیتے ہو <EOS> اسکرین پر کچھ پڑھنے کے لئے نظریں ایک جگہ جمانی پڑتی ہیں <EOS> اسکرین سے تابکار لہریں نکلتی ہیں، جس سے بینائی رفتہ رفتہ کم ہونے لگتی ہے <EOS> <EOP>اس کے علاوہ ذہن پر بھی زور پڑتا ہے، یہاں تک کہ انسانی رویہ تک تبدیل ہو جاتا ہے <EOS> کاغذ پر چھپی کتابوں سے ایسا کوئی خطرہ نہیں ہے <EOS> <EOP>ثاقب نے کہا:جی پاپا <EOS> مجھے اپنی غلطی کا احساس ہو گیا ہے <EOS> یہ ایک چمکیلا خطرہ ہے <EOS> میں اب دن میں صرف ایک گھنٹہ ہی موبائل فون استعمال کروں گا <EOS> <EOP>بیٹے <EOS> مجھے خوشی ہے کہ تمہیں جلد ہی اپنی غلطی کا احساس ہو گیا <EOS> <EOP>اگلے دن میں دفتر سے گھر آیا تو میرے ہاتھ میں چند کتابیں بھی تھیں <EOS> وہ میں نے ثاقب کو پڑھنے کے لئے دیں <EOS> اُس نے خوشی کا اظہار کیا <EOS> میں نے اُس سے کہا:جب تم انھیں پڑھ لو گے تو تمہیں دوسری کتابیں لا دوں گا <EOS> اس کے چہرے پر خوشی کے آثار دیکھ کر مجھے اطمینان ہو گیا <EOS> <EOP> <EOD>