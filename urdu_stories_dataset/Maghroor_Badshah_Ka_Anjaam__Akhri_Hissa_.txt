یہ غلام دوستوں سے معاوضہ نہیں لیتا آداب <EOS> اتنا کہہ کر وہ دربار سے رخصت ہو گیا <EOS> بادشاہ سمیت تمام درباری حیرت و تعجب کا بت بنے اسے تک رہے تھے <EOS> وہ اپنے ملک یونان واپس آ گیا <EOS> آج ایک سال بعد اس کا پھر اس پڑوسی ملک میں آنا ہوا تھا <EOS> اسے ایک جڑی بوٹی کی تلاش تھی <EOS> اور وہ جڑی بوٹی صرف اس ملک کے جنگلات میں پائی جاتی تھی <EOS> <EOP>اپنی مطلوبہ جڑی بوٹی تلاش کرنے کے بعد اس کے ذہن میں خیال آیا <EOS> چلو <EOS> لگے ہاتھوں بادشاہ سلامت سے ہی مل لیتے ہیں <EOS> ذرا حال و احوال جان لیتے ہیں <EOS> وہ بڑے ہی اشتیاق سے دربار میں حاضر ہوا تھا <EOS> لیکن اس مغرور بادشاہ نے اس سے جو بے رخی کا برتاؤ کیا تھا <EOS> اس سے اس کا دل ٹوٹ گیا تھا <EOS> اسے بادشاہ سلامت سے کم از کم اس سلوک کی امید نہ تھی <EOS> <EOP>بادشاہ نے اس کے احسان کا بدلہ بہت ہی برے طریقے سے دیا تھا <EOS> <EOP>اس کے ذہن میں آندھیاں سی چل رہی تھیں <EOS> نظر انداز کیا جانا بہت ہی تکلیف دہ ہوتا ہے <EOS> دل و دماغ میں آتش فشاں سے پھٹنے لگتے ہیں <EOS> وہ بھی اسی تکلیف سے گزر رہا تھا <EOS> اسے پتہ ہی نہ چلا کب اس کا سفر تمام ہوا اور وہ اپنے ملک پہنچ گیا <EOS> اس نے اس مغرور بادشاہ کو سبق سکھانے کا فیصلہ کر لیا تھا <EOS> گھر جاتے ہی وہ اپنے مخصوص کمرے میں گھس گیا <EOS> جس میں بیٹھ کر وہ دوائیاں بنایا کرتا تھا <EOS> <EOP>کافی دیر کے بعد وہ کمرے سے نکلا تو اس کے ہاتھ میں ایک چھوٹی سے تھیلی تھی <EOS> <EOP>احسان <EOS> یہ تھیلی پڑوسی ملک کے بادشاہ کو دے آؤ <EOS> اسے میرا سلام کہنا <EOS> اور کہنا کہ یونانی حکیم داؤد کی طرف سے یہ قبول فرمائیے <EOS> اس نے اپنے وفادار غلام کو وہ تھیلی تھماتے ہوئے کہا تھا <EOS> غلام تھیلی لے کر اس بادشاہ سلامت کی خدمت میں پہنچا <EOS> <EOP>حضور <EOS> ہمارے ملک یونان کے مایہ ناز شاہی حکیم داؤد نے یہ نذرانہ آپ کی خدمت میں پیش کیا ہے <EOS> <EOP>غلام نے تھیلی بادشاہ سلامت کو دیتے ہوئے کہا <EOS> بادشاہ نے تھیلی کھولی تو اس میں چند بیج اور ساتھ ہی ایک خط تھا <EOS> اس میں لکھا ہوا تھا <EOS> <EOP>السلام علیکم و رحمة اللہ و برکاتہ <EOS> <EOP>حضور کا اقبال بلند ہو <EOS> <EOP>عالی جاہ <EOS> یہ چند بے حد قیمتی بیج ہیں جو میں نے برسوں کی محنت و تلاش کے بعد حاصل کئے ہیں <EOS> آپ دہکتے ہوئے انگاروں پر ان کو جلا کر ان کی دھونی لیجئے <EOS> <EOP>انشاء اللہ <EOS> آپ کو حیرت انگیز فائدہ ہو گا <EOS> <EOP>والسلام حکیم داؤد یونانی <EOS> <EOP>بادشاہ سلامت نے حیرت و تعجب سے ان بیجوں کی طرف دیکھا <EOS> وہ بالکل ایسے ہی بیج تھے <EOS> جیسے اس حکیم نے ان کی گردن کا علاج کرتے ہوئے استعمال کیے تھے <EOS> <EOP>بادشاہ سلامت نے دہکتے ہوئے انگارے منگوائے اور بیج ان پر ڈال دیئے <EOS> جیسے ہی بادشاہ نے دھونی لینے کے لئے اپنی ناک آگے کی اسے ایک زور دار چھینک آئی <EOS> <EOP>اور اس کی گردن کے مہرے اپنی جگہ سے سرک گئے <EOS> اب اس کی گردن اکڑ کر رہ گئی <EOS> یہ سب کچھ اس قدر آناً فاناً ہوا کہ سب دنگ رہ گئے <EOS> <EOP>اس گستاخ غلام کو پکڑ لو <EOS> اور جاؤ <EOS> اس کے گستاخ آقا حکیم داؤد یونانی کو ہمارے حضور بیڑیوں میں جکڑ کر حاضر کرو آ ہ <EOS> بادشاہ کراہ کر رہ گیا <EOS> کیونکہ گرج دار آواز میں سپاہیوں کو حکم دیتے ہوئے اس نے اپنی گردن کو ذرا سی حرکت دی تھی <EOS> <EOP>بادشاہ سلامت کا حکم پاتے ہی سپاہی حکیم کو گرفتار کرنے کے لئے ملک یونان کی طرف دوڑے <EOS> حکیم کے مطب پر الو بول رہے تھے <EOS> جب کہ حکیم کا دور دور تک پتہ نہیں تھا <EOS> سپاہی نے ملک یونان کا کونا کونا چھان مارا لیکن حکیم کہیں نہ ملا <EOS> سپاہی مایوس واپس لوٹ آئے <EOS> یوں اس مغرور بادشاہ کو اپنے غرور و تکبر کی سزا مل گئی <EOS> اب وہ پچھتا رہا تھا <EOS> <EOP>کاش <EOS> میں تکبر میں آکر اپنے محسن حکیم داؤد سے بے رخی نہ برتتا <EOS> اور احسان کا بدلہ احسان سے دیتا <EOS> کاش <EOS> <EOP> <EOD>